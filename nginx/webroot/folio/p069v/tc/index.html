<!DOCTYPE html><html><head><meta charset="utf-8"><title>tc_p069v</title></head><body><folio layout="margin"><div id="p069r_2"><div><i>Continued...</i></div><div data-layout="middle">Le sable <span>pres de mon sol</span> est fort excellent Mays il<br>

fault pour fayre ouvrage excellent le prendre frais qui<br>

naye gueres travaille Car il se deseiche apres avoyr gecte<br>

plusieurs foys &amp; est aride &amp; nha point de corps Si tu<br>

gectes quelque ouvraige subtil qui naye gueres despesseur<br>

il fault que ta matiere de <m>cuivre</m> soit fort chaulde affin<br>

quelle penetre &amp; coure Aulcuns meslent du <m>plomb</m> parmy<br>

ceste fonte mays cest pour les grands ouvraiges &amp; non<br>

pour les petits </div><div data-layout="middle">Le <m>sable de pieds de <span>b≈ìuf</span> brusles deulx foys &amp;
fort<br>

subtilies</m> font plus net en <m>cuivre</m> &amp; sans chape que
sable<br>

que jay veu Jen ay gecte une medaille de relief bien<br>

hault Et <s>f</s> deliee de lespesseur dun tranchant de<br>

<span>costeau</span> ou dune <span>carte</span> Et estoict creuse dun coste au
droict<br>

du relief qui estoit de laultre part </div><div data-layout="middle">Il fault que les <m>sables maigres</m> soient plus humectes<br>

que les aultres scavoir de <m>magistra</m> ou de bon <m>vin pur</m><br>

ou de <m>vin bouilly avecq de la racine d<span>orme</span></m> &amp;
semblables<br>

Mays les <m>sables forts subtils</m> co<exp>mm</exp>e le <m>linge
brusle</m> qui<br>

est gras &amp; douls de soymesme veult estre aplique sec</div><div data-layout="middle">Tout sable humecte veult estre fort battu &amp; demene<br>

pour estre subtilie &amp; aplany des petites glebes qui se<br>

font en luy quand il est baigne </div><div data-layout="middle">L<m>huile d<span>olif</span></m> quaulcungs meslent parmy la
<m>glaire<br>

doeuf battue</m> faict soufler</div><div data-layout="middle">Le <m>sable de verre calcine</m> soubstient force fusions<br>

Mays il ny ha que les premieres il soufle aussy</div><div data-layout="middle">Le <m>laicton</m> vient bien seul Mays il charge il est bon<br>

de le mesler dun peut de <m>cuivre</m> come dun <span>quart</span>
avecq<br>
<m>matiere de poilonne</m></div><div data-layout="middle">Les <span>fondeurs</span> gectent bien <span>chassis</span> jusques a 30 ou 40<br>

<span>lb</span> Mays non pas dadvantaige </div><div data-layout="left-middle">

Il est bon pour gra<exp>n</exp>d<br>

ouvrage Mays pour<br>

petit il est malaise<br>

a despouiller <s>Il</s> a<br>

cause quil sesmie<br>

Il est bon quil soit<br>

un peu allie de quelque<br>

chose grasse qui aye<br>

lyaison co<exp>mm</exp>e <m>tripoly<br>

Moulee</m> ou <s>ab</s> <m>feultre<br>

brusle</m> ou <m>sel armoniac</m><br>

ou <m>tripoly</m> &amp; semblables</div><div><i>Continued...</i></div></div></folio></body></html>