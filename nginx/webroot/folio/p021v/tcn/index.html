<!DOCTYPE html><html><head><meta charset="utf-8"><title>tcn_p021v</title></head><body><folio layout="margin"><div id="p021r_2"><div><i>Continued...</i></div><div data-layout="middle">Aultres posent deulx pals bien fichés en
terre, de sorte<br>

que l’un soict <s>esgallem<exp>ent</exp></s> aussi distant du bort
<s>et</s> <add>de la</add> gueule du<br>

canon que l’aultre, et par dessoubs ilz possent la regle<br>

susdicte. Puys, quand de nuict ilz veulent tirer, ilz poussent<br>

leur canon droict vers la <span>reigle</span>
&amp; font que le bord de la<br>

bouche se pose sur le bout de ladicte <span>regle</span>. Aprés ilz<br>

mesurent avecq une <span>regle</span> ou semblable chose coupée de<br>

mesure, despuys un pal jusques au costé du canon, &amp; s’il<br>

en est trop prés ou trop loing, ilz l’adjustent &amp; font ainsy<br>

du costé de l’aultre pal.</div></div><div id="p021v_1"><h2>Pour desenclouer un canon</h2><div data-layout="middle">Aulcuns disent qu’on doibt oster la balle si le canon est
chargé<br>

&amp; donner feu par la bouche du canon. Mays il est à croire<br>

que le feu sortiroit plustost par là que d’aller chercher son<br>

yssue par sa lumiere acoustumée, qui est
enclouée &amp; contrainte.<br>

Le plus seur est que le <span>canonier</span>, qui volontiers est
<span>fondeur</span>,<br>

coigne &amp; rive bien le <span>clou</span> que les ennemys ont mis, et
avecq un<br>

<span>trepan</span> fasse <s>au costé</s> une aultre lumiere au costé de
celle qui<br>

a este enclouée, ce qui sera faict en une heure. Et si avecq le<br>

temps la violence de la <m>pouldre</m> faict derriver le <span>clou</span>
dont<br>

la piece est enclouée, tu feras un <span>ancrou</span> à la seconde
lumiere<br>

&amp; y mettras un <m>clou</m> à vis bien justem<exp>ent</exp>, qui ne
se deffera<br>

jamays. <s>M</s></div></div><div id="p021v_2"><h2>Deffense d’une ville</h2><div data-layout="middle">Il n’y ha rien qui fasse plus d’execution à la deffence<br>

d’une bresche que les mortiers qui sont disposés aulx<br>

advenues dès l’assault. Ilz portent beaucoup de munition.<br>

<s>be</s> On les emplist de <m>cloux de charrette</m>, de <m>gros
dets<br>

d’acier</m>, <m>bouts de chesne</m> &amp; choses semblables. Et
quand<br>

on sent les ennemys pres, on donne foeu à tous. Les<br>

grenades aussy, bien faictes et jectées à propos, font<br>

grand domaige. Et pour les empirer, on mect du <m>verre<br>

grossierem<exp>ent</exp> <s>pillem<exp>ent</exp></s> <span>pillé</span></m>, ou
dans les molles ou dans le<br>

crusol, quand on les veult gecter, cela empire les
<md>blesseures</md>.<br>

Il ne fault pas que les grenades soient si aigres. Mays<br>

il est bon qu’elles soient un peu alliées de la <m>matiere des<br>

pieces</m> affin que, tenant un peu coup plustost que se rompre,<br>

elles ayent plus de violence.</div></div></folio></body></html>