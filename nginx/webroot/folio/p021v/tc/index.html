<!DOCTYPE html><html><head><meta charset="utf-8"><title>tc_p021v</title></head><body><folio layout="margin"><div id="p021r_2"><div><i>Continued...</i></div><div data-layout="middle">Aultres posent deulx pals bien fiches en terre de sorte<br>

que lun soict <s>esgallem<exp>ent</exp></s> aussi distant du bort
<s>et</s> <add>de la</add> gueule du<br>

canon que laultre Et par dessoubs ilz possent la regle<br>

susdicte Puys quand de nuict ilz veulent tirer ilz poussent<br>

leur canon droict vers la <span>reigle</span> &amp; font que le bord de
la<br>

bouche se pose sur le bout de ladicte <span>regle</span> Apres ilz<br>

mesurent avecq une <span>regle</span> ou semblable chose coupee de<br>

mesure despuys un pal jusques au coste du canon &amp; sil<br>

en est trop pres ou trop loing ilz ladjustent &amp; font ainsy<br>

du coste de laultre pal</div></div><div id="p021v_1"><h2>Pour desenclouer un canon</h2><div data-layout="middle">Aulcuns disent quon doibt oster la balle si le canon est charge<br>

&amp; donner feu par la bouche du canon Mays il est a croire<br>

que le feu sortiroit plustost par la que daller chercher son<br>

yssue par sa lumiere acoustumee qui est enclouee &amp; contrainte<br>

Le plus seur est que le <span>canonier</span> qui volontiers est
<span>fondeur</span><br>

coigne &amp; rive bien le <span>clou</span> que les ennemys ont mis et avecq
un<br>

<span>trepan</span> fasse <s>au coste</s> une aultre lumiere au coste de
celle qui<br>

a este enclouee ce qui sera faict en une heure Et si avecq le<br>

temps la violence de la <m>pouldre</m> faict derriver le <span>clou</span>
dont<br>

la piece est enclouee Tu feras un <span>ancrou</span> a la seconde
lumiere<br>

&amp; y mettras un <m>clou</m> a vis bien justem<exp>ent</exp> qui ne se
deffera<br>

jamays <s>M</s></div></div><div id="p021v_2"><h2>Deffense dune ville</h2><div data-layout="middle">Il ny ha rien qui fasse plus dexecution a la deffence<br>

dune bresche que les mortiers qui sont disposes aulx<br>

advenues des lassault ilz portent beaucoup de munition<br>

<s>be</s> on les emplist de <m>cloux de charrette</m> de <m>gros
dets<br>

dacier</m> <m>bouts de chesne</m> &amp; choses semblables Et quand<br>

on sent les ennemys pres on donne foeu a tous Les<br>

grenades aussy bien faictes et jectees a propos font<br>

grand domaige Et pour les empirer on mect du <m>verre<br>

grossierem<exp>ent</exp> <s>pillem<exp>ent</exp></s> pille</m> ou
dans les molles ou dans le<br>

crusol quand on les veult gecter cela empire les
<md>blesseures</md><br>

Il ne fault pas que les grenades soient si aigres Mays<br>

il est bon quelles soient un peu alliees de la <m>matiere des<br>

pieces</m> affin que tenant un peu coup plustost que se rompre<br>

elles ayent plus de violence</div></div></folio></body></html>