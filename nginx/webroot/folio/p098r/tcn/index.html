<!DOCTYPE html><html><head><meta charset="utf-8"><title>tcn_p098r</title></head><body><folio layout="margin"><div id="p098r_1"><h2><m>Vernis</m> pour les luts</h2><div data-layout="middle">Ils prenent un peu de <m>tormentine</m> &amp; <m>huile de tormentine
ou d'<span>aspic</span></m> &amp; de<br>

l'<m>ambre pulverisé</m> &amp; passé fort subtillem<exp>ent</exp>, &amp;
font co<exp>mm</exp>e celuy de <m>mastic</m>, &amp; y<br>

adjoustent, pour le colorer, un peu de <m>sang de <span>dragon</span></m>
pour le faire<br>

rougeastre, et aultres de la <m>terra merita</m> pour jaulne.</div></div><div id="p098r_2"><h2>Bords de <span>jardin</span></h2><div data-layout="middle">Il fault labourer la terre, puys la subtilier avec le
<span>rateau</span>. Et aprés,<br>

si elle est seche, il la fault humecter. Puys estandre le
<span>cordeau</span><br>

tout au ras, et fraper sur tout le long du <span>cordeau</span>
<s>as</s> avecq le dos<br>

de la <span>tranche</span>, affin que le <span>cordeau</span> marque une ligne
droicte, le<br>

<span>long</span> de laquelle tu feras <s>un bord</s> des trous avecq le
<span>picquet de <m>fer</m></span>,<br>

où tu planteras ton <span>rosmarin</span>. Esteste &amp; coupe de mesure et
effoeille par<br>

le pied.</div></div><div id="p098r_3"><h2><span>Sarrurier</span></h2><div data-layout="middle">Pour bien <m>estamer</m> des cloux et aultre ouvrage, ils
<span>liment</span> bien<br>

nettement leur ouvraige. Puys, pour le bien nettoyer &amp; desgraisser,
il<br>

le font bouillir dans du <m>vinaigre</m>, puys l'essuyent bien avecq
un<br>

<span><m><span>linge</span></m></span>. Aprés le font chaufer &amp; passent par
dessus de la <m>rousine</m>,<br>

qui l'induist d'une peau luisante co<exp>mm</exp>e <m>vernis</m>. Ce
faict, ilz font fondre<br>

de l'<m>estaim pur &amp; fin</m> dans leur <span>estamiere</span>, qui est
une petite caisse de<br>

<m>fer</m> quarrée. Et co<exp>mm</exp>e l'<m>estain</m> est bien fondu
&amp; mediocrement chault, ilz y<br>

gectent de la <m>rousine</m> pour brusler la crasse, &amp; puys y
laissent un peu<br>

tremper la <span>teste du clou</span> ou chose semblable, &amp; y ayant
demeuré sept<br>

ou huict <span><span>pauses</span></span>, ilz le tirent et le secouent,
frapa<exp>n</exp>t dessus avecq quelq<exp>ue</exp><br>

<span><m>fer</m></span> pour fayre tumber l'<m>estain</m> qui est superflu,
&amp; le nettoyent avecq<br>

un <span>petit baston entourné d'<m>estoupes</m></span>. Et s'il n'est bien
<m>estame</m>, tu le<br>

frotteras ton chault avecq une piece de <m>rousine</m> &amp; feras
co<exp>mm</exp>e devant<br>

&amp; laisseras froidir. Quand l'ouvrage se froidist, il vient jaulne,
qui<br>

est signe que l'<m>estain</m> est en bonne chaleur. Mays il vient bleu
si l'<m>estain</m><br>

est trop chault. Les <s>t</s> choses ainsy <m>estamées</m> sont de
durée &amp; ne se<br>

deffont point co<exp>mm</exp>e l'<m>estamure faycte de foeille</m>, ains
au bout d'un<br>

<span>an</span> se peulvent esclarcir &amp; renouveller, les chaufant
&amp; frottant.</div><div data-layout="middle">Les <span>plombeurs</span> disent que, faisant mourir un
<span>lesard</span> dans l'<m>estain</m><br>

fondu, <s>il des</s> que l'<m>estamure</m> en vient fort dorée. Ou
bien y mecta<exp>n</exp>t<br>

du <m>sel armoniac</m>.</div></div></folio></body></html>