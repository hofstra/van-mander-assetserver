<!DOCTYPE html><html><head><meta charset="utf-8"><title>tcn_p097r</title></head><body><folio layout="margin"><div id="p097r_1"><h2>Le <m>vernis noir</m></h2><div data-layout="middle">Il est dict, au commencem<exp>ent</exp> du livre où tu le peulx
voyr, qui se<br>

faict avecq du <m>gallipot</m>.</div></div><div id="p097r_2"><h2>Dorer</h2><div data-layout="middle">On apreste fort les gardes avecq la <span>lime doulce</span>, fort
doulce, de<br>

sorte qu'en toutes les gardes il n'y aye rien de noir, et aprés les<br>

chaufer &amp; passer co<exp>mm</exp>e dict est. Mays pour dorer &amp;
<m>argenter</m>, il ne fault<br>

pas qu’elles passent, sinon un petit, le bleu. Puys pendant que les
gardes<br>

sont chauldes, on les attache à l'estoc, &amp; avecq des
<span>pincettes</span>, on couche<br>

l'<m>or</m> &amp; on le faict assoir avecq la <m>sanguine</m> bien nette
&amp; frottée avecq de<br>

la <m>pottée</m>. Et co<exp>mm</exp>e les gardes sont froides, on les
faict reschaufer,<br>

puys on couche l'<m>or</m> co<exp>mm</exp>e dessus. Et on donne
<s>de</s> premierem<span><exp>ent</exp></span> deulx<br>

couches jusques à ce que toute la garde soict bien garnie. Et
aprés,<br>

on reschaufe co<exp>mm</exp>e au commancem<exp>ent</exp>, &amp; on donne
la troisiesme couverture<br>

d'<m>or</m>. Puys on brunist avecq une grosse <m>sanguine</m> bien fort
&amp; avecq<br>

bonne force. <s>Et</s> Mays note que <add>pour</add> bien brunir, il
fault que tousjours<br>

la garde soit chaulde. Et pour le sçavoir, <span>on la sent &amp; on
l'aproche<br>

du <span>nes</span></span>. Car il ne la fault pas toucher avecq les
<span>doigts</span>, ains on la<br>

<s>tient sur</s> releve de dessus les <m>cendres</m> chauldes avecq
une <span>vergette de<br>

<m>fer</m></span>, qui est faicte exprés pour entrer dans l'oeil de la
garde. Et qua<exp>n</exp>d<br>

elle est achevée de bien brunir, on la frotte fort bien avecq un
<span><m>linge<br>

blanc</m></span>, et fault que l'<m>or</m> soict plus espes &amp; plus
fort que pour les<br>

<span>painctres</span>. Le <span>quarteron</span> compte cinquante ou LX
<span>s<exp>ols</exp></span>.</div></div><div id="p097r_3"><h2><m>Argenter</m></h2><div data-layout="middle">Il fault aprester les gardes &amp; les blanchir avecq une
<s>lince</s> <span>lime</span><br>

un peu plus rude <s>pour</s> que pour l'<m>or</m>. Et on les faict
passer le gris co<exp>mm</exp>e<br>

pour dorer. Et co<exp>mm</exp>e elles sont chauldes, il fault doubler la
<m>foeille<br>

d'argent</m> puys les despartir avecq un <span>costeau</span>, aprés en
charger la<br>

garde avec <s>un petit</s> les <span>pincettes</span> &amp; un petit
<span>brunisson</span>, et puys les<br>

faire reschaufer &amp; charger jusques à ce qu'elles soient toutes
<m>argentées</m>.<br>

Aprés il les fault charger pour la troisiesme foys, la <m>foeille</m>
en<br>

double co<exp>mm</exp>e dict est, puys les brunir bien fort &amp; avecq
force,<br>

non avecq la <m>sanguine</m>, mays avecq un fort <span>brunisson</span>.
Tout<br>

ainsy qu'il ne fault pas que le <span>brunisson</span> brunisse
l'<m>or</m>.</div></div></folio></body></html>