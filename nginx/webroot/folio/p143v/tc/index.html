<!DOCTYPE html><html><head><meta charset="utf-8"><title>tc_p143v</title></head><body><folio layout="margin"><div id="p143r_3"><div><i>Continued...</i></div><div data-layout="middle">dune patte jusques a laultre affin que les extremites<br>

escartees se viennent a raporter lune a laultre par le<br>

moyen desdicts gects lesquels tu commanceras aulx ronds<br>

vuides de <m>cire</m> que tu as mis au bout des pattes pour<br>

y attirer le <m>metal</m> Ainsy le gect se faisant par la<br>

<m>cire</m> tu nes poinct en danger descrouster rien de lanimal<br>

moule Et est plus expedient de faire ainsy les gects<br>

de <m>cire</m> pour gecter dessus le second moule quattendre<br>

a les faire apres que le <span>moule</span> est recuit <s>q</s> car
lors<br>

il fault sil est possible que tout soict prest Il fault<br>

bien chaufer &amp; mesmes rougir les <span>moules</span> ou il y a des<br>

gects de <m>cire</m> affin quelle se fonde bien &amp; ne laisse
rien<br>

dedans </div></div><div id="p143v_1"><h2>Carquans faicts a jour</h2><div data-layout="middle">Ilz se moulent comme les <span>escrevisses</span> en noyau
premierem<exp>ent</exp><br>

dun coste estant rehaulsses d<m>ardille</m> ce qui est cave &amp;
puys<br>

on les descouvre de laultre &amp; on faict le second gect<br>

Ils se peuvent bien aussy gecter en <span>chassis</span> pourveu quilz<br>

soient bien en despouille Silz ne le sont on les esbauche<br>

en <m>cire</m> ou bien on remplist les cavites qui ne peulvent<br>

despouiller de <m>cire</m> ou <m>ardille</m></div></div><div id="p143v_2"><h2><m>Limaille de fer</m></h2><div data-layout="middle">Pourceque co<exp>mmun</exp>ement la <m>limaille</m> est meslee
d<m>ordures</m> Il est<br>

bon de la rougir au foeu pour brusler les <m>immundices</m><br>

Et puys la laver en <m>eau claire</m> En ceste sorte les<br>

salettes iront au dessus de l<m>eau</m> que tu gecteras &amp; la<br>

<m>bonne limaille</m> ira au fons</div></div><div id="p143v_3"><h2><span>Oeillets</span></h2><div data-layout="middle">Pourceque ceulx qui sont gectes sont communement massifs<br>

<s>ou bi</s> ilz sont pesants &amp; pour ceste occasion on les faict
de<br>

<m>foeilles &amp; lames dargent</m></div></div></folio></body></html>