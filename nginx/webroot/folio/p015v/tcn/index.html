<!DOCTYPE html><html><head><meta charset="utf-8"><title>tcn_p015v</title></head><body><folio layout="margin"><div id="p015v_1"><h2>Tablettes</h2><div data-layout="middle">Il s'en faict de <m>buys</m> marquetées d'<m>ebene</m>,
<m>sandal</m>, <m>yvoire</m> ou d'<m>or</m><br>

et d'<m>argent</m> comme <m>damasquine</m>. Puys on y escript avecq une
<span>poincte<br>

d'argent</span>, et aprés on l'efface avecq de l'<span><m>os de
<span>seiche</span></m></span>, les en frottant.</div></div><div id="p015v_2"><h2>L<exp>ett</exp>re, plus lisable</h2><div data-layout="middle">On taille les plus grandes pieces de <m>beril</m> ou <m>cristal</m>
en rond<br>

d'un costé &amp; de plat par l'aultre, puys on l'enchasse avecq un<br>

<span>petit manche</span> et on assoict le costé plat sur la
l<exp>ett</exp>re.</div></div><div id="p015v_3"><h2>Stamper</h2><div data-layout="middle">Si tu as quelque medaille de <m>bronze</m> &amp; que tu la
veuilles<br>

fayre fort legere, fais en un cave de <m>plomb</m>, puys estands<br>

sur iceluy du <m>clinquant</m> ou des <m>lames de plomb ou d'argent<br>

<s>recuit</s> recuit</m> &amp; pose ta medaille de <m>bronze</m>
dessus &amp; frappe avecq<br>

un <span>mail de <m>bois</m></span>.</div></div><div id="p015v_4"><h2>Ramolir la <m>corne</m></h2><div data-layout="middle">Ceulx qui <s>acou</s> mectent en œuvre les agnus dei &amp; font
des cercles<br>

de <m>corne</m> pour certaines petites boictes ramolissent
<s>ladicte</s> lesdicts<br>

cercles les mectant seulem<exp>ent</exp> tremper dans l'<m>eau
chaulde</m> &amp; les façonnent aprés<br>

sur un <span>triboulet en rond ou faict en ovale</span>.</div></div><div id="p015v_5"><h2><span>Oreilles</span></h2><div data-layout="middle">Quand quelque defluxion y vient, il se fault bien garder d'y
rien<br>

mectre dedans, et selon le proverbe à l'<span>oeil</span> &amp; à
l'<span>oreille</span> il n'y fault<br>

toucher que du <span>coulde</span>. Touteffois, à l'<span>oreille</span>
affectée est bon de mectre<br>

du <m>cothon musqué</m>, c'est à dire tenu parmy du <m>musc</m>, car il
conforte<br>

bien fort.</div></div><div id="p015v_6"><h2>Mal des <span>dents</span></h2><div data-layout="middle">Aulcuns mectent une <m>gousse d'<span>ail</span></m> dans
l'<span>oreille</span> qui est<br>

du costé que la <span>dent</span> faict mal, &amp; en deux ou trois
<span><span>heures</span></span><br>

il<corr>z</corr> s'en trouvent bien. Aultres mectent dans la
<span>narine</span><br>

qui est du costé de la <span>dent</span> qui deult de la peau verte<br>

raclee d<s>e</s>u serment de <span><span>visaube</span></span>, sçavoir
celle qui est soubs<br>

la grise qui semble sarment.</div></div></folio></body></html>