<!DOCTYPE html><html><head><meta charset="utf-8"><title>tcn_p096v</title></head><body><folio layout="margin"><div id="p096v_1"><h2>Gardes grises</h2><div data-layout="middle">Il ne les fault, estant blanches, que <s>bi</s> les bien
nettoyer, puys les<br>

mectre au foeu &amp; les faire passer bleu. Et fault bien prendre<br>

garde qu'ilz ne passent pas trop le bleu, car ne l'or ne l'argent<br>

ne aultre couleur n'y prendroit pas. Pour ce faire, qui est<br>

appellé les faire passer, on ha un <span>chaulderon plein de
<m>cendres</m></span><br>

qu'on couvre de charbon fort allumé, &amp; les faict on chaufer
ainsy<br>

bien fort une <span><span>heure</span></span> ou deulx, et co<exp>mm</exp>e
les <m>cendres</m> sont fort chauldes,<br>

on tire le charbon d'un costé &amp; on mect la garde au lieu où
estoit<br>

le charbon &amp; on la couvre toute de <m>cendre</m>. Et quand le
corps<br>

de la garde, qui est le principal, est tout passé, on revire la<br>

garde par l'aultre costé, et en ceste sorte le gris ne peult pas<br>

trop passer, si quelque <m>charbon allumé</m> n'y touche. Le gris
se<br>

peult bien faire au feu <s>d</s>commun de la <span>cheminée</span>,
mays il y a<br>

danger qu'il ne passe trop &amp; ne fasse une <m>crasse</m> qui
l'empescheroit<br>

de prendre couleur. Le bleu se faict incontinent que la
<m>cendre</m><br>

a un peu chaufé les gardes, mays il est tousjours gris de<br>

quelque costé. Aprés le bleu vient le gris.</div></div><div id="p096v_2"><h2>Couleur d'eau</h2><div data-layout="middle"><add>Pour</add> couleur d'eau, on passe la <span>lime doulce</span> sur
les gardes pour les<br>

blanchir, puys le <span>brunisson</span>. Aprés, on les faict passer
bleu<br>

jusques à ce qu'elles viennent grises. Aprés, comme elles sont
encore<br>

mediocrement chauldes, on passe la <m>sanguine</m> par dessus, et
co<exp>mm</exp>e<br>

elles se froidissent, on les tourne à reschaufer, car la couleur<br>

d'eau ne se faict qu'à plusieurs foys. Et si les gardes n'estoient<br>

chauldes, la <m>sanguine</m> rascleroit &amp; defferoit la couleur. Il
fault<br>

adviser que les gardes ne passent pas trop le gris, car elles<br>

gecteroient une crasse qui empecheroit de prendre la couleur.<br>

Il fault presque un <span><span>jour</span></span> pour aprester, adoulcir
&amp; mectre en<br>

couleur d'eau, mays qu'elles soient un peu passées bleu, c'est
assés<br>

pour le gris &amp; aultre couleur. Le gris est la moingdre couleur<br>

aprés le <m>vernis</m> qui est de deulx couleurs, ou jaulne ou
noir.</div></div><div id="p096v_3"><h2><m>Vernis jaulne</m></h2><div data-layout="middle">On blanchist bien fort &amp; on nettoye bien les gardes. Aprés<br>

on les charge à froid avec une <span>plume</span> toutes d'<m>huile
<s>d’<span>olive</span></s> de <br>

<span>noix</span></m>, et aprés les tourner sur un bon foeu de
<m>charbon</m> qui est sur<br>

le <span>fourneau des <span>fourbisseurs</span></span>, sans qu'elles touchent
au <m>charbon</m><br>

ne à la <m>cendre</m>. Et quand elles ne fument plus, c'est faict.</div></div></folio></body></html>