<!DOCTYPE html><html><head><meta charset="utf-8"><title>tc_p096v</title></head><body><folio layout="margin"><div id="p096v_1"><h2>Gardes grises</h2><div data-layout="middle">Il ne les fault estant blanches que <s>bi</s> les bien nettoyer
puys les<br>

mectre au foeu &amp; les faire passer bleu Et fault bien prendre<br>

garde quilz ne passent pas trop le bleu Car ne lor ne largent<br>

ne aultre couleur ny prendroit pas Pour ce faire Qui est<br>

appelle les faire passer On ha un <span>chaulderon plein de
<m>cendres</m></span><br>

quon couvre de charbon fort allume &amp; les faict on chaufer ainsy<br>

bien fort une <span><span>heure</span></span> ou deulx Et c<exp>omm</exp>e les
<m>cendres</m> sont fort chauldes<br>

on tire le charbon dun coste &amp; on mect la garde au lieu ou
estoit<br>

le charbon &amp; on la couvre toute de <m>cendre</m> Et quand le
corps<br>

de la garde qui est le principal est tout passe on revire la<br>

garde par laultre coste Et en ceste sorte le gris ne peult pas<br>

trop passer si quelque <m>charbon allume</m> ny touche Le gris se<br>

peult bien faire au feu <s>d</s>commun de la <span>cheminee</span>
Mays il y a<br>

danger quil ne passe trop &amp; ne fasse une <m>crasse</m> qui
lempescheroit<br>

de prendre couleur Le bleu se faict incontinent que la
<m>cendre</m><br>

a un peu chaufe les gardes Mays il est tousjours gris de<br>

quelque coste Apres le bleu vient le gris</div></div><div id="p096v_2"><h2>Couleur deau</h2><div data-layout="middle"><add>Pour</add> Couleur deau on passe la <span>lime doulce</span> sur
les gardes pour les<br>

blanchir puys le <span>brunisson</span> Apres on les faict passer bleu<br>

jusques a ce quelles viennent grises Apres comme elles sont encore<br>

mediocrement chauldes on passe la <m>sanguine</m> par dessus Et
co<exp>mm</exp>e<br>

elles se froidissent on les tourne a reschaufer Car la couleur<br>

deau ne se faict qua plusieurs foys Et si les gardes nestoient<br>

chauldes la <m>sanguine</m> rascleroit &amp; defferoit la couleur Il
fault<br>

adviser que les gardes ne passent pas trop le gris car elles<br>

gecteroient une crasse qui empecheroit de prendre la couleur<br>

Il fault presque un <span><span>jour</span></span> pour aprester adoulcir
&amp; mectre en<br>

couleur deau Mays quelles soient un peu passees bleu cest asses<br>

pour le gris &amp; aultre couleur Le gris est la moingdre couleur<br>

Apres le <m>vernis</m> qui est de deulx couleurs ou jaulne ou noir</div></div><div id="p096v_3"><h2><m>Vernis jaulne</m></h2><div data-layout="middle">On blanchist bien fort &amp; on nettoye bien les gardes Apres<br>

on les charge a froid avec une <span>plume</span> toutes d<m>huile
<s>d<span>olive</span></s> de<br>

<span>noix</span></m> Et apres les tourner sur un bon foeu de <m>charbon</m>
qui est sur<br>

le <span>fourneau des <span>fourbisseurs</span></span> sans quelles touchent
au <m>charbon</m><br>

ne a la <m>cendre</m> Et quand elles ne fument plus cest faict</div></div></folio></body></html>