<!DOCTYPE html><html><head><meta charset="utf-8"><title>tcn_p080r</title></head><body><folio layout="margin"><div id="p080r_1"><h2>Mortier</h2><div data-layout="middle">Ils en font de fine matiere &amp; de <m>fin cuivre</m> qui soict
capable<br>

de cinquante <span>lb</span> de <m>pouldre</m> en forme de <span>barricot
renforcé</span>,<br>

et ayant faict trou ras <s>de</s> terre <span>au pied d’une
muraille</span><br>

avecq des <span><span>birons</span></span>, ils enchassent ledict mortier chargé
dans<br>

ce trou, la gueule en hault, qui faict une grande bresche.</div></div><div id="p080r_2"><h2><m>Stuc</m> blanc fort dur</h2><div data-layout="middle"><m>Cire blanche</m>, <m>tormentine de <span>Venise</span></m>,
<m>coquille d’oeuf</m> &amp; <m>ceruse</m>.</div></div><div id="p080r_3"><h2>Fontaines</h2><div id="fig_p080r_2" data-layout="middle"><img alt="" classname="inline-figure" src="/bnf-ms-fr-640/figures/p080r_2.png"></div><div data-layout="middle">Si tu veulx faire monter une <m>eau</m> plus haulte que sa
source,<br>

fais descendre un <span>tuyau</span> co<exp>mm</exp>e despuys A <s>B</s>
jusques à B affin de luy<br>

donner sault <s>à l’<m>eau</m></s>, puys de B jusques <add>à C</add>
fait remonter le <span>tuyau</span><br>

qui n’ateigne pas du tout à la haulteur de la source qui t’est
representée<br>

par ceste ligne couchée, puys fais encores descendre le
<span>tuyau</span><br>

de C jusques à D, puys le remonte plus hault que la ligne<br>

qui demonstre la haulteur de la source. Et fais ainsy
consequem<exp>ment</exp><br>

jusques à ce que tu soys parvenu à la haulteur desirée,
observa<exp>n</exp>t<br>

neantmoings que la longueur du <span>tuyau</span> descendant soit <span>deulx
fois<br>

plus longue que le <span>tuyau</span> montant</span>. Ce <span>cornet</span> aussy
replyé<br>

en soy mesme te demonstre une fontaine perpetuelle que tu peulx<br>

adapter dans quelque roche, attirant l’eau duquel il est remply<br>

par le bout marqué <corr><add>E</add></corr> en supant &amp; tirant
l’haleine à soy. Tu peulx<br>

aussy faire un tuyau de chantepleure en ceste sorte, affin que<br>

la longueur retroussée soict <span>aussy longue</span> que son tuyau droit
&amp;<br>

neantmoings ne descende pas si bas.</div><div id="fig_p080r_1" data-layout="left-middle"><img alt="" classname="inline-figure" src="/bnf-ms-fr-640/figures/p080r_1.png"></div><div id="fig_p080r_3" data-layout="left-middle"><img alt="" classname="inline-figure" src="/bnf-ms-fr-640/figures/p080r_3.png"></div></div></folio></body></html>