<!DOCTYPE html><html><head><meta charset="utf-8"><title>tcn_p045v</title></head><body><folio layout="margin"><div id="p045v_1"><h2>Charger arquebus</h2><div data-layout="middle">Il fault que tu ayes diverses charges selon la portée<br>

que tu vouldras donner à ton harquebus, qui ayent toutes<br>

par le bout une <span>vis</span> qui entre dans l’<span>ancrou</span> de la
<span>verge</span><br>

de ladicte harquebus. Quand doncq tu auras mis la <m>pouldre</m><br>

dans la charge qui est dans l’<span>ancrou</span>, tiens ta <span>verge</span>
droicte.<br>

Et levant ton harquebus droicte, emboicte ladicte <span>verge</span><br>

jusques à ce que la charge soict au fonds de l’harquebus,<br>

puys redresse l’harquebus la bouche du canon en hault,<br>

et tire la <span>vergette</span>. Ainsy ta <m>pouldre</m> sera
entierement<br>

à la culasse sans qu’aulcun grain ou poulsiere<br>

d’icelle soict attaquée aulx costés de l’harquebus, qui<br>

ha tousjours quelque crasse ou chambre. Ainsy<br>

elle ne repoulsera poinct, et tireras plus justement.</div><div id="fig_p045v_1" data-layout="middle"><img alt="" classname="inline-figure" src="/bnf-ms-fr-640/figures/p045v_1.png"></div></div><div id="p045v_2"><h2>Pour adjouster un canon faulcé</h2><div data-layout="middle">Oste la culace et le pose sur une table <span>bien unie &amp;
bien<br>

posée à plomb</span> et passe par le dedans un <span>filet sans noeuds
&amp;<br>

bien uni</span>, à chasque bout duquel il y aye un <span>plomb</span> qui
pende<br>

de chasque costé. Puys regarde dans le canon le long du<br>

<span>filet</span>, et s’il ne touche esgalement partout, remarque
l’endroict<br>

où il ne touche poinct &amp; fais fraper d’un <span>marteau</span> par
dehors<br>

de ce costé &amp; au mesme lieu &amp; ainsy il se redressera, &amp;<br>

fais ainsy tout aultour.</div></div></folio></body></html>