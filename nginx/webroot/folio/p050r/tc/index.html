<!DOCTYPE html><html><head><meta charset="utf-8"><title>tc_p050r</title></head><body><folio layout="margin"><div id="p050r_1"><h2>Garder fruict <span>tout lan</span></h2><div data-layout="middle">R<exp>ecipe</exp> une <span>ampoule de <m>verre</m></span> capable a
louverture de recepvoir<br>

des <span>cerises</span> et <span>prunes</span> ou selon le fruit que vous
voules<br>

Mectes dedans de l<m>eau chaulde</m> l<span><span>espace de deux
heures</span></span><br>

Et quand l<m>eau</m> sera refroidie jectes la &amp; la tournes<br>

la gueule en bas sur une <span>table <s>&amp;</s> bien unie</span> &amp;
<span>dans une<br>

chambre ou il ny aye aulcune goutte dair &amp; de vent</span> Puys<br>

<s>en</s> praepares un tapon de <m>cire noeufve</m> entourne de
<m>toile<br>

enciree</m> Et ladjoustes a l<span>ampoulle</span> bien justem<exp>ent</exp>
Affin quil<br>

soict tout prest a boucher quand vous y aures mis le <m>fruit</m><br>

Et quand vous aures cueilly delicatem<exp>ent</exp> avecq la
<span>main</span> le<br>

fruict sans quil soit corrompu &amp; <span>en jour chault &amp; sec</span>
Retires<br>

vous dans la <span>chambre bien close ou il ny entre point de vent<br>

ne dair</span> &amp; le mectes doulcem<exp>ent</exp> &amp; avecq
dexterite dans la<br>

<span>bouteille</span> Puys tapes bien la <span>bouteille</span> avecq le
<span>tapon</span><br>

&amp; lutes &amp; faictes lut sil vous semble de <m>chaulx vive</m>
&amp;<br>

<m>huile</m> &amp; en sorte que l<m>eau</m> ny entre point Puys
mectes<br>

vos <span>bouteilles</span> dans une <span>pone pleine d<m>eau</m></span>
<span>leste</span> <s>Et lhiver<br>

pourceque la cave s</s> <span>dans une cave</span> Et <span>lhiver</span>
mectes vos<br>

<span>bouteilles</span> dans un <span>panier</span> garny de quelque poix &amp;
le descendes<br>

au fonds dun <span>puys profond</span> Car <span>lhiver</span> l<m>eau de la
pone</m><br>

seroit trop froide Si la <span>cave</span> nest bien chaulde Car il<br>

fault que l<m>eau</m> soit co<exp>mm</exp>e l<m>eau de riviere</m></div></div><div id="p050r_2"><h2>Mouler</h2><div data-layout="middle">Si promptement tu veulx mouler quelque chose de demy relief<br>

qui te vient en main Plies du <span><m>papier</m></span> en cinq ou six
doubles<br>

&amp; le poses sur la <span>medaille</span> &amp; fais que le
<span><m>papier</m></span> se replie par<br>

derriere la <span>medaille</span> affin quil soict bien asseure Apres ayes
un<br>

<span>baston</span> large par un bout &amp; poinctu par laultre bien
adoulcy<br>

Et frotte fort sur le <span><m>papier</m></span> &amp; avecq la poincte du
<span>baston</span> resuicts<br>

les traicts &amp; y procede jusques a ce que tu cognoisses que ton<br>

empraincte soict bien faicte Puys a ta commodite frotte<br>

legerement d<m>huile</m> avecq un <span>pinceau</span> <s>lemp</s>
lempraincte de <span><m>papier</m></span><br>

Et gectes y <m>suif</m> ou <m>cire</m> ou <m>soufre</m> &amp; le
<span><m>papier</m></span> sans se<br>

brusler te rendre ton pourtraict nect que tu pourras apres<br>

mouler en <m>plastre</m> ou <m>tripoly</m> et puys en <m>plomb</m> &amp;
aultre <m>metal</m></div><div data-layout="left-middle">



Le <span><m>carton</m></span> poly<br>

guere espes &amp; un<br>

peu humecte est<br>

propre puys si tu<br>

veulx fortifie le<br>

de <span><m>papier colle</m></span><br>

par derriere</div></div></folio></body></html>