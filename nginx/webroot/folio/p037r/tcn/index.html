<!DOCTYPE html><html><head><meta charset="utf-8"><title>tcn_p037r</title></head><body><folio layout="margin"><div id="p037r_1"><h2><span>Fondeur</span></h2><div data-layout="middle">Le <m>metal</m> se blanchist tant plus il est refondu, pource
que<br>

l'<m>estaing</m> ne s'en va poinct, ains se mesle d'advantaige. Et
le<br>

tenant long temps au foeu, la <m>crasse</m> se mange, qui est ce<br>

qui le faict aigre. Si tu veulx chasser l'<m>estaing</m> d'avecq le<br>

<m>cuivre</m>, aprés qu'il est bien chault, jecte y souvent du
<m>salpestre</m>.<br>

Cela seul &amp; non le foeu le separe &amp; le purifie &amp; mange
la<br>

<m>crasse</m>. Le <m>metal</m> se gecte bien net. Le <m>cuivre</m> est
subgect<br>

à soufler. Mays pource qu'il est douls, cela se repare avecq<br>

le <span>marteau</span>.</div></div><div id="p037r_2"><h2>Medecine pour l'<span>estomach</span><br>

<add>qui l'eschaufe et desopile le <span>foye</span></add></h2><div data-layout="middle"><s>Ayes</s><br>

Ayes de l'<m><span>absinthe</span> en pouldre</m>, dissoubs la en <m>cirop
de<br>

<span>capilli veneris</span></m> ou de <m>confitures</m> &amp; en fais
oppiatte, duquel<br>

tu prendras <span><span>une foys la sepmaine</span></span> dans une <m>ostie
trempée<br>

de vin</m>. Puys tu pourras boire un <span><span>doigt</span></span> de <m>vin
trempé<br>

suffisamment</m>. Cela dissipe la pituite &amp; les vents qui<br>

en proviennent. Tu peulx prendre six <m><span>grains</span> de
<span>poyvre</span></m> &amp; rapper<br>

leur escorce de sorte quilz soient unis &amp; les avaller sans mascher.
Cela<br>

profficte à l'<span>estomac</span> sans eschaufer le <span>foye</span>.</div></div><div id="p037r_3"><h2><m>Foeilles pour <s>le <span></span></s> les pierreries</m></h2><div data-layout="middle">Estant faictes, il ne les fault pas tenir dans aulcune <span>caisse de
<m>fer</m><br>

ne de <m>metal</m></span>, car cela les faict tacher, mays en quelque
boicte de</div></div><div id="p037r_4"><h2>Pour garder que les <span>chandelles</span> ne<br>

degoutent et les fayre blanches</h2><div data-layout="middle">Les ayant faictes, mects dans le <span>moule</span> de l'<m>eau
fresche</m> bien<br>

battue avecq du <m>son</m> qui ne soict pas du tout repurgé de la
<m>farine</m>,<br>

de sorte que l'<m>eau</m> soit blanche. Et trempe tes <span>chandelles</span> là<br>

dedans, puys les laisse seicher. Et fais ainsy deulx ou trois<br>

fois.</div></div></folio></body></html>