<!DOCTYPE html><html><head><meta charset="utf-8"><title>tc_p045r</title></head><body><folio layout="margin"><div id="p045r_1"><h2>Charger arquebus de dragee</h2><div id="fig_p045r_1" data-layout="middle"><img alt="" classname="inline-figure" src="/bnf-ms-fr-640/figures/p045r_1.png"></div><div data-layout="middle">Il fault faire un tuyau de <m>buys</m> <span>long comme la largeur de
4<br>

ou 5 <span>doigts</span></span> qui soict justement creuse selon la bouche de
ton canon<br>

de la forme representee par <s>D</s> A Puys ayant taille du
<m>papier<br>

<s>de la</s> fort co<exp>mm</exp>e de grands livres imprimes</m> de
la forme de D <span>large<br>

aultant que tu vouldras faire longue une cartuche</span> Entourne le<br>

<m>papier</m> aultour du <span>baston</span> B &amp; au bout ou la poincte F
se retrouvera<br>

replie tout aultour ledict <m>papier</m> &amp; ta cartuche sera
formee<br>

Mays pour mieulx unir son fonds remects la dans le <span>tuyau</span> A
puys<br>

mects dans icelle le <span>baston</span> B Et par laultre bout du
<span>tuyau</span> qui est<br>

marque G mects le <span>baston</span> C &amp; frappe pour apiler &amp;
acacher le bout<br>

replye de ta cartuche puys oste la &amp; la charge en ceste mects
trois<br>

ou 4 drageons ou larmes Puys avecq un <span>portepiece</span> marque E<br>

qui soict du qualibre de ton arquebus ou pistole frappe des pieces<br>

rondes sur de la <m>carte</m> ou <m>feultre</m> ou <m>toile ciree</m> Et
mects ceste<br>

piece ronde dans ta cartuche et la pousse jusques sur les drageons<br>

avecq le <span>baston</span> B apres daultres drageons 3 ou 4 puys une
piece<br>

ronde Et fays ainsy jusques a ce que la cartuche soict plene puys<br>

la mects dans ton arquebus Si tu veulx que ta dragee sescarte bien
tost<br>

fais les pieces rondes de <m>papier</m> Si tu veux quelle porte plus
loing<br>

sans sescarter fais la piece de <m>carte</m> si tu veulx encores plus
loing<br>

fais la piece ronde de <m>toile ciree</m> Ou bien de <m>cuir</m> ou
<m>feultre</m><br>

&amp; par dessus une piece de <m>toile ciree</m> Et si tu fais la
cartuche<br>

mesme de <m>toile ciree</m> ou <m>papier cire</m> il portera cent
<span>pas</span> &amp; fera<br>

grande faulcee &amp; la dragee ne sescartant gueres fera ouverture<br>

Mays si tu fais ta cartuche de <m>toile ciree</m> ou matiere plus
forte<br>

que de <m>papier</m> il ne la fault pas faire si longue du carre venant
a<br>

la pointe co<exp>mm</exp>e D Car cest asses quelle fasse deux tours
<mark>#</mark> En ceste<br>

sorte la dragee ne sescarte gueres &amp; faict grande faulcee contre
une<br>

porte corps de cuirasse et aultres</div><div data-layout="left-middle">



<sup><mark>#</mark></sup> co<exp>mm</exp>e <s>D</s> H

</div></div></folio></body></html>