<!DOCTYPE html><html><head><meta charset="utf-8"><title>tcn_p045r</title></head><body><folio layout="margin"><div id="p045r_1"><h2>Charger arquebus de dragée</h2><div id="fig_p045r_1" data-layout="middle"><img alt="" classname="inline-figure" src="/bnf-ms-fr-640/figures/p045r_1.png"></div><div data-layout="middle">Il fault faire un tuyau de <m>buys</m> <span>long comme la largeur de
4<br>

ou 5 <span>doigts</span></span> qui soict justement creusé selon la bouche de
ton canon,<br>

de la forme representée par <s>D</s> A. Puys, ayant taillé du
<m>papier,<br>

<s>de la</s> fort co<exp>mm</exp>e de grands livres imprimes</m>, de
la forme de D, <span>large<br>

aultant que tu vouldras faire longue une cartuche</span>, entourne le<br>

<m>papier</m> aultour du <span>baston</span> B &amp; au bout, où la poincte
F se retrouvera,<br>

replie tout aultour ledict <m>papier</m>, &amp; ta cartuche sera
formée.<br>

Mays pour mieulx unir son fonds, remects la dans le <span>tuyau</span> A,
puys<br>

mects dans icelle le <span>baston</span> B, et par l’aultre bout du
<span>tuyau</span>, qui est<br>

marqué G, mects le <span>baston</span> C &amp; frappe pour apiler &amp;
acacher le bout<br>

replyé de ta cartuche, puys oste la &amp; la charge. En ceste mects
trois<br>

ou 4 drageons ou larmes. Puys, avecq un <span>portepiece</span> marqué
E,<br>

qui soict du qualibre de ton arquebus ou pistole, frappe des pieces<br>

rondes sur de la <m>carte</m> ou <m>feultre</m> ou <m>toile cirée</m>,
et mects ceste<br>

piece ronde dans ta cartuche, et la pousse jusques sur les drageons<br>

avecq le <span>baston</span> B. Aprés, d’aultres drageons 3 ou 4, puys une
piece<br>

ronde. Et fays ainsy jusques à ce que la cartuche soict plene, puys<br>

la mects dans ton arquebus. Si tu veulx que ta dragée s’escarte bien
tost,<br>

fais les pieces rondes de <m>papier</m>. Si tu veux qu’elle porte plus
loing<br>

sans s’escarter, fais la piece de <m>carte</m>. Si tu veulx encores plus
loing,<br>

fais la piece ronde de <m>toile cirée</m>, ou bien de <m>cuir</m> ou
<m>feultre</m><br>

&amp; par dessus une piece de <m>toile cirée</m>. Et si tu fais la
cartuche<br>

mesme de <m>toile cirée</m> ou <m>papier ciré</m>, il portera cent
<span>pas</span> &amp; fera<br>

grande faulcée, &amp; la dragée, ne s’escartant gueres, fera
ouverture.<br>

Mays si tu fais ta cartuche de <m>toile cirée</m> ou matiere plus
forte<br>

que de <m>papier</m>, il ne la fault pas faire si longue du carré venant
à<br>

la pointe co<exp>mm</exp>e D, car c’est assés qu’elle fasse deux tours.
<mark>#</mark> En ceste<br>

sorte la dragée ne s’escarte gueres &amp; faict grande faulcée contre
une<br>

porte, corps de cuirasse et aultres.</div><div data-layout="left-middle">



<sup><mark>#</mark></sup> co<exp>mm</exp>e <s>D</s> H.

</div></div></folio></body></html>