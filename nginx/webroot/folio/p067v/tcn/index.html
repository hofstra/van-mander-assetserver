<!DOCTYPE html><html><head><meta charset="utf-8"><title>tcn_p067v</title></head><body><folio layout="margin"><div id="p067v_1"><h2><span>Limes</span></h2><div data-layout="middle">Si elles ne sont trempées à pacquet, c’est en la façon<br>

descripte avecq <m>suye</m>, <m>sel</m>, &amp; <m>vinaigre</m>, elles ne
sont pas<br>

bonnes. Les <s>quarrés</s> grosses <span>limes quarrées</span>, de quoy
les<br>

<span>sarruriers</span> esbauchent leur besoigne, ne sont que de
<m>fer<br>

doulx</m>, mays les <span>limes doulces</span> doibvent estre
d'<m>acier</m>.<br>

Les <span>fondeurs</span> qui travaillent à reparer <m>letton</m> &amp;
<m>cuivre</m><br>

doibvent avoyr leurs <span>limes</span> <s>d</s> rudes, aultrement
elles<br>

se chargeroient du <m>cuivre</m>, qui les uniroict &amp; rendroit
bien<br>

tost inutilles. Le <m>laicton</m>, qui est plus aigre, reçoit les<br>

<span>limes</span> plus doulces que le <m>cuivre</m>.</div></div><div id="p067v_2"><h2><m>Os de pied de <span>beuf</span> pour<br>

sable</m></h2><div data-layout="middle">Estants bien bruslés par deulx fois &amp; pulverisés, ilz<br>

moulent fort net en sable &amp; ne veulent poinct estre recuits,<br>

ains seulem<exp>ent</exp> eschaufés avecq la flamme de la
<m>paille</m>.<br>

Mays si tu en moules en noyau, donnes en la premiere<br>

couche simple &amp; fort deliée avecq le <span>pinceau</span> &amp;
laisse<br>

seicher bien à l'aise. Aprés fortifie les couches<br>

suivantes de <m>bourre</m> meslée avecq ledict <m>sable d'os</m>
destrempé.</div><div data-layout="left-middle">

C’est le sable le<br>

plus net qui se<br>

puisse trouver pour<br>

le <m>cuyvre</m>.</div></div><div id="p067v_3"><h2><m>Huiles d'essence</m></h2><div data-layout="middle">L'<m>huile <add>de <span>noix</span></add></m> meslée avecq aultant de
<m>tormentine</m> &amp; distillée<br>

par l'<span>alembic</span> rend une essence plus blanche que l'<m>eau<br>

commune</m>. Mays elle n'ha poinct de corps &amp; ne donne point<br>

de liaison aulx couleurs, qui s'emboivent incontinent, et puys<br>

laissent la couleur sans prise et s'effaçant. Elles,
s'emboiva<exp>n</exp>t<br>

de ceste sorte, ne donneroient pas loisir de travailler et adoulcir<br>

non plus qu'à <m>destrempe</m>. Mays tu racoustres ce deffault,<br>

luy donnant un peu de corps avecq de la <m>tormentine</m>, non pas<br>

du tout si espés que pour vernir. Et ainsy tu pourras<br>

travail d'<m>azur d'esmail</m> &amp; feras un parfaict <m>blanc de
plomb</m>.<br>

Le <m>vernis de tourmentine</m> faict avecq de ceste <m>huile</m>
est<br>

sec dans une <span><span>heure</span></span>.</div></div></folio></body></html>