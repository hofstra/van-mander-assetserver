<!DOCTYPE html><html><head><meta charset="utf-8"><title>tc_p067v</title></head><body><folio layout="margin"><div id="p067v_1"><h2><span>Limes</span></h2><div data-layout="middle">Si elles ne sont trempees a pacquet cest en la facon<br>

descripte avecq <m>suye</m> <m>sel</m> &amp; <m>vinaigre</m> elles ne
sont pas<br>

bonnes Les <s>quarres</s> grosses <span>limes quarrees</span> de quoy
les<br>

<span>sarruriers</span> esbauchent leur besoigne ne sont que de
<m>fer<br>

doulx</m> Mays les <span>limes doulces</span> doibvent estre
d<m>acier</m><br>

Les <span>fondeurs</span> qui travaillent a reparer <m>letton</m> &amp;
<m>cuivre</m><br>

doibvent avoyr leurs <span>limes</span> <s>d</s> rudes aultrement
elles<br>

se chargeroient du <m>cuivre</m> qui les uniroict &amp; rendroit
bien<br>

tost inutilles Le <m>laicton</m> qui est plus aigre recoit les<br>

<span>limes</span> plus doulces que le <m>cuivre</m></div></div><div id="p067v_2"><h2><m>Os de pied de <span>beuf</span> pour<br>

sable</m></h2><div data-layout="middle">Estants bien brusles par deulx fois &amp; pulverises ilz<br>

moulent fort net en sable &amp; ne veulent poinct estre recuits<br>

Ains seulem<exp>ent</exp> eschaufes avecq la flamme de la
<m>paille</m><br>

Mays si tu en moules en noyau donnes en la premiere<br>

couche simple &amp; fort deliee avecq le <span>pinceau</span> &amp;
laisse<br>

seicher bien a laise Apres fortifie les couches<br>

suivantes de <m>bourre</m> meslee avecq ledict <m>sable dos</m>
destrempe</div><div data-layout="left-middle">


Cest le sable le<br>

plus net qui se<br>

puisse trouver pour<br>

le <m>cuyvre</m></div></div><div id="p067v_3"><h2><m>Huiles dessence</m></h2><div data-layout="middle">L<m>huile <add>de <span>noix</span></add></m>
meslee avecq aultant de <m>tormentine</m> &amp; distillee<br>

par l<span>alembic</span> rend une essence plus blanche que l<m>eau<br>

commune</m> Mays elle nha poinct de corps &amp; ne donne point<br>

de liaison aulx couleurs qui semboivent incontinent et puys<br>

laissent la couleur sans prise et seffacant Elles
semboiva<exp>n</exp>t<br>

de ceste sorte ne donneroient pas loisir de travailler et adoulcir<br>

non plus qua <m>destrempe</m> Mays tu racoustres ce deffault<br>

luy donnant un peu de corps avecq de la <m>tormentine</m> non pas<br>

du tout si espes que pour vernir Et ainsy tu pourras<br>

travail <m>dazur desmail</m> &amp; feras un parfaict <m>blanc de
plomb</m><br>

Le <m>vernis de tourmentine</m> faict avecq de ceste <m>huile</m>
est<br>

sec dans une <span><span>heure</span></span></div></div></folio></body></html>