<!DOCTYPE html><html><head><meta charset="utf-8"><title>tcn_p050v</title></head><body><folio layout="margin"><div id="p050v_1"><h2><span>Oysillons</span></h2><div data-layout="middle">Les <span>benarris</span> chantent <span>la nuict</span> si on les laisse
<span>au serain</span>,<br>

mays ilz sont meilleurs pour engraisser pour les delicates<br>

tables que pour le chant. Les <span>pinçons</span> sont subgects à
venir<br>

aveugles &amp; les yeulx leur viennent enflés au
<span>comma<exp>n</exp>cem<exp>ent</exp> d'aougst</span>.<br>

Les <span>chardonnerets</span> ayment fort la graine de <span>lettue</span>
&amp; souvent<br>

on les prend sur les <span>laictues grainées</span> aulx <span>jardins</span>
avecq deulx<br>

<span>gluons</span>. Mays pource que tel ordinayre pour eulx seroit
trop<br>

cher, on les nourrist ordinayrem<exp>ent</exp> de <span>chenevi</span>. La
<span>passe solitaire</span><br>

se purge avecq une <m><span>iraigne</span></m> qu'il luy fault donner
<span><span>une fois<br>

la sepmaine</span></span> affin qu'elle ne vienne poinct de
gaillardisse.<br>

La <span>calandre</span> se purge avecq du <m>mortier sec</m> composé
de<br>

<m>chaulx</m> &amp; sable pour la garder de venir de gallardise<br>

&amp; s'engraisser trop. Les petits <span>oisillons</span> se purgent<br>

avecq le mesme <m>mortier sec</m>, leur en mectant quelques<br>

lopins dans leur <span>cages</span>. Le <span>coquu</span> pond au nid du
<span>benarris</span><br>

aultrem<exp>ent</exp> dict <span>verdaule</span>. Cest <span>oiseau</span> est
fort simple. J'en ay<br>

aultrefois donné congé à deulx qui <span>à divers jours</span>
revindrent<br>

se rendre à leur cage. Pour nourrir les petits
<span>chardonnerets</span>,<br>

il fault <span>piler</span> des <m><span>amendes</span></m> avecq <s>de la
<m>mie</m></s> <m><add>fort petit de mie</add> de pain</m> et de<br>

la <m>graine de <span>lettue</span></m> ou de la <m>graine de
<span>chenevi</span></m>. Si c'est<br>

pour <span>linotte</span>, de la <m><span>navette</span></m>.</div></div><div id="p050v_2"><h2><m>Acier</m> corroyé et <span>limes</span></h2><div data-layout="middle">L'<m>acier</m>, dont communem<exp>ent</exp> les
<span>mareschaulx</span> &amp; <span>ouvriers de <m>fer</m></span> se
servent,<br>

n'est pas affiné co<exp>mm</exp>e celuy d'<span>Allemaigne</span> ne celuy
de <span>Biscaye</span>, qui est reduict en<br>

durté <s>p</s> dans le bain d'un <m>fer fondu</m>, mays
<s>seulem<exp>ent</exp></s> aulx <m>barres de fer</m><br>

qui se portent en platte des <span>forges de <span>Foix</span></span> &amp;
ailleurs il y en ha de<br>

plus dur &amp; plus blanc &amp; plus fin que l'aultre, venant ainsy de
la<br>

<span>mine</span>. Et les <span>ouvriers</span> le choisissent &amp;
l'apliquent co<exp>mm</exp>e l'aultre <m>acier</m>. Et<br>

pource <corr><s>que</s></corr> qu'il procede du <m>fer commun</m>,
ilz l'appellent <m>fer fort</m>. Mays il<br>

n'est point si excellent que l'<m>acier purifié</m> co<exp>mm</exp>e
celuy d'<span>Allemaigne</span> &amp; <span>Biscaye</span><br>

qui se vend en <span>petites billes</span>. Aulcuns corroyent
l'<m>acier</m>, luy donnant<br>

une chaulde, puys le trempent <s>&amp; <m>eau</m></s> en grande
quantité d'<m>eau</m>, puys le<br>

forgent. &amp; l'<m>acier fin</m> qui est brusc se rompt et esmie, &amp;
le <m>fer</m> se laisse<br>

estendre. Ainsy ilz separent <m>le plus fin acier</m> <s>&amp;</s>
lequel avecq une<br>

aultre chaulde ilz reduisent en masse. Les <span>Allemans</span> font leur
<span>limes</span><br>

de <m>fer fort</m>.</div><div data-layout="left-middle">On aplique l'<m>acier</m><br>

aulx houtils <s>dess</s> non<br>

pas des deulx costés<br>

mays dessoubs l'endroit<br>

où l'on les affuste &amp;<br>

aiguise. &amp; de ceste part,<br>

ilz doibvent estre de <m>fer<br>

fort doulx</m>.</div><div data-layout="left-middle">Les <span>levantins</span> raffinent<br>

n<exp>ost</exp>re <m>acier</m>, car leur pays<br>

ne leur en porte point. Et<br>

le font recuire dans un<br>

<span>pot</span> avecq du <m>bitum</m> &amp;<exp>c</exp>.</div></div></folio></body></html>