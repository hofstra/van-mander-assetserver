<!DOCTYPE html><html><head><meta charset="utf-8"><title>tcn_p158v</title></head><body><folio layout="margin"><div id="p158v_1"><h2>Couleurs pour les feuilles vertes</h2><div data-layout="middle">On les painct co<exp>mmun</exp>ement à <m>huile</m> pource que les
couleurs<br>

à <m>destrempe</m> n'ont point de tenue. Pour <span>fleur de
soulcy</span>,<br>

le <m>minium peu broyé</m> pour aulcuns, &amp; pour d'aultres qui<br>

sont plus jaulnastres, un peu de <m>massicot</m> parmy.<br>

Pour vert, le <m>vert de gris</m> a fonds &amp; est trop obscur.<br>

Si c'est un vert jaulnastre, tu peulx mesler avecq<br>

le <m>verdegris</m>, un peu d'<m>ocre jaulne</m> &amp; de
<m>scudegrun</m>.<br>

Si le verd est obscur, mects parmy du <m>charbon<br>

de noyau de <span>pescher</span></m>, qui faict un <s>v</s> noir
verdastre,<br>

co<exp>mm</exp>e le noir d'<m>os de pied de <span>bœuf</span></m> faict
bleuastre.<br>

Et ainsy, par jugement &amp; discretion, mects la couleur<br>

sur la <m>fleur ou foeille naturelle</m> pour voyr<br>

si elle aproche bien. Mays couche la fort clere, pour ne<br>

couvrir pas les traicts de l'ouvrage.</div></div><div id="p158v_2"><h2>Grands <span>moules</span></h2><div data-layout="middle">À cause du grand poix du <m>metal</m>, ilz veulent<br>

estre mis dans une <span>presse</span> affin qu'ilz ne s'ouvrent<br>

pas.</div></div><div id="p158v_3"><h2><m>Fumée de <span>chandelle</span></m></h2><div data-layout="middle">Elle faict venir plus net, &amp; encores qu'elles soict <add>un
peu</add> espesse,<br>

elle ne tient poinct de lieu pource qu'elle n'ha poinct de<br>

corps. J'ay ainsy parfumé mes <span>moules</span> de noyau pour<br>

l'<m>estain</m> &amp; <m>plomb</m>, et ay gecté dans le <span>moule</span>
froid,<br>

mays auparavant bien deseiché, et est venu fort net.<br>

Il est vray que le <m>plomb</m> meslé de <span>moictié</span>
d'<m>estain</m>,<br>

pource que la medaille estoit espesse, estoict fort chault.</div></div><div id="p158v_4"><h2>Gect</h2><div data-layout="middle"><s>Encores que</s> <add>Si</add> la medaille est fort espesse,
ne luy donne<br>

pas pour cela le gect aussy espés. Il suffict que le<br>

gect aye la <span>moictié de son espesseur</span>. Mays si elle<br>

<corr>est</corr> tanvre, donne luy le gect de son espesseur. N'oublie
pas de<br>

fayre des souspirails au gect, où communem<exp>ent</exp> la matiere
soufle.</div><div data-layout="left-middle">



N'oublie jamays<br>

d'<m>huiler</m> le gect de<br>

<m>cire</m> quand tu moules<br>

des herbes ou<br>

fleurs, aultrem<exp>ent</exp><br>

il se rompt &amp; ne<br>

se peult pas<br>

retirer.</div></div></folio></body></html>