<!DOCTYPE html><html><head><meta charset="utf-8"><title>tcn_p094r</title></head><body><folio layout="margin"><div id="p094r_1"><h2><span>Fourbisseur</span></h2><div data-layout="middle">Les parties d’une espée sont <add>la
<span>rib<corr><s>l</s></corr>eure</span></add>, la queue de l’espée, ce
qui vient<br>

aprés est le talon, le reste est l<corr>a</corr> <s>c</s>lame. Les
costés sont le tranchant<br>

&amp; la poincte. Aulcunes lames sont à vive ar<s>r</s>este, qui ont
une seule<br>

coste eslevée au milieu &amp; tout du long, et sont aisées à
rompre.<br>

Les aultres <span>lames</span> s’apellent à trois mouleures ou trois<br>

monteures, qui ont bien une elevation au milieu mays elle est<br>

platte co<exp>mm</exp>e si c’estoit une vive areste aplatie, et
<s>s</s> ceulx cy sont<br>

les plus asseurées. Les autres <s>sont</s> s’apellent canellees,
qui<br>

par le milieu sont encochées, &amp; quand c’est tout du long, elles
sont<br>

aussy aisées à rompre que les vive areste &amp; sont plus malaisées<br>

à fourbir à cause que la fustée n’y peult pas entrer. Mays on<br>

en faict une exprés, qui est estroicte. </div><div data-layout="middle">De la garde de l’espée, est le pommeau, les branches de la
garde<br>

&amp; le <span>pontet</span>, qui est ceste lame de <m>fer</m> qui ferme la
branche qui<br>

est au bout du talon pour empescher que les estocades ne glissent<br>

dans la garde. Les <span>aneaulx</span> sont ces deulx branches en demy
rond<br>

qui prenent despuys l’oeil de la garde jusques à la branche du
pontet.<br>

La branche qui croise la garde s’appelle le <span>corps</span>. Et cest
escusson<br>

par où entre la queue de l’espée et auquel se rendent &amp; tiennent
toutes<br>

les branches s’apelle l’<span>oeil de la garde</span>.</div><div data-layout="middle">Il s’ensuict le <m>bois</m> de la poignée, lequel on <m>colle</m>,
ou selon les<br>

plus propres, de la <m>cire gommée</m>, qui est <m>cire</m> &amp;
<m>poix</m>, pource que la<br>

<m>rousine</m> seroit trop dure. Il la chaufent legerement, puys en
frottent<br>

le <m>bois</m> de la poignée affin que la soye s’i grippe, ou le fil.
Aultrement,<br>

quand un fil se defferoit, tout se <s>d</s> romproit incontinent. Au
<span><m>fil de<br>

fer</m></span> ou <span><m>peau de <span>chien</span></m></span>, on y mect aussy
de la <m>colle</m>. La garniture<br>

<s>de</s> qui se mect sur le <m>bois</m> <s>de</s>, qui est de
<m>soye</m> ou de <m>filet</m>, s’apelle<br>

le <span>cordon</span>, qui se faict à deulx <s>tro</s> ou trois
<m>filets</m> <s>tournés</s> retors au<br>

<span>rouet</span>, ou 4 si la <m>soye</m> est deliée. Le cordon un peu
grosset tient<br>

mieulx. L’arrest, qui se faict aussy de <m>soye</m>, aulx deulx bouts de
la<br>

poignée s’appellent les <span>boutons</span>.</div><div data-layout="middle">Il se faict des poignées de <m>soye</m>, de <m>peau de <span>chien de
mer</span></m>, de <m>fil de fer<br>

recuit</m>, de <m>fil d’or &amp; d’argent fin &amp; faulx</m> &amp; de
<m>velours</m>. Le <m>fil de<br>

fer</m> est de moindre prix &amp; le plus durable. Aprés est celle de
<m>soye</m>,<br>

si on n’est en commodité prés de la <span>mer</span> pour recouvrer de la
<m>peau de<br>

<span>chien</span></m>, qui est bien commode. <s>Pou</s> La belle
<m>peau</m> coste cinquante ou lx
<span><span>s<exp>ols</exp></span></span>.<br>

&amp; s’en faict 4 ou cinq <span>douzaines</span> de poignées. Ceste cy
donne bonne<br>

prise encores que la <span>main</span> <span>sue</span>. Pour la mectre en
besoigne, si elle<br>

est trop dure, on la faict tremper une <span><span>heure</span></span> ou deux
en <m>eau fort<br>

peu tiede</m>, car si elle estoit trop chaulde, elle cuiroit &amp;
gasteroit la<br>

<m>peau</m>. Elle se coust avecq <m>fil noir</m>.</div><div id="fig_p094r_1" data-layout="left-middle"><img alt="" classname="inline-figure" src="/bnf-ms-fr-640/figures/p094r_1.png"></div><div><i>Continued...</i></div></div></folio></body></html>