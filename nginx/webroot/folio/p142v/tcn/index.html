<!DOCTYPE html><html><head><meta charset="utf-8"><title>tcn_p142v</title></head><body><folio layout="margin"><div id="p142v_1"><h2>Mouler <span>saulterelles</span> et choses<br>

trop tanvres</h2><div data-layout="middle">Si tu as à mouler un <m>papier escript</m> qui soict trop
tanvre,<br>

aprés que tu as faict le premier gect &amp; qu’il ha faict prise,<br>

donne un peu d’espesseur au revers de ton <m>papier</m> avecq du<br>

<m>beurre fondu</m>, qui est le plus propre moyen qui soict; &amp;
pour<br>

fortifier les aisles ou d’un <span>papillon</span> ou d’une
<span>saulterelle</span>,<br>

ou quelque delicate partye d’animal à quoy tu as besoing<br>

de donner espesseur. Mays advise d’apliquer ce <m>beurre fondu</m><br>

dessoubs l’aisle ou en tel lieu qu’il ne soict poinct voeu.<br>

Pour donner espesseur à une <span>pensée</span> ou aultres fleurs,<br>

le <m>boeurre</m> n’est pas bon, ains l’<m>huile de
<span>froment</span></m>, qui est bien<br>

tost sec &amp; tient ferme. La <m>cire</m> n’y seroit pas propre<br>

car elle est trop chaulde, estant fondue, &amp; faict retirer<br>

la chose à quoy elle est apliquée. Mays le <m>boeurre</m><br>

est amiable et maniant.</div><div data-layout="left-middle">

Si tu escripts<br>

sur <m>papier</m> ou <m>carton<br>

commun</m>, &amp; que ta<br>

<m>l<exp>ett</exp>re</m> soict à <m>gomme</m>,<br>

l’humidité de la<br>

<span>plaste d’<m>ardille</m></span> ou<br>

le sable destrempé<br>

pour noyau humectero<exp>n</exp>t<br>

ta <m>l<exp>ett</exp>re</m> <corr>&amp;</corr> la defferont.<br>

Escripts doncq de<br>

<m>cinabre</m> destrempé<br>

à <m>huile</m> sur du<br>

<m>papier huilé</m> &amp;<br>

imprime.</div><div data-layout="left-middle">

<mark>+</mark>

Recuits tes <span>moules</span><br>

avecq <m>charbons</m> allumés<br>

premierem<exp>ent</exp> à la <span>forge</span>,<br>

affin que le foeu ne soit pas si violent &amp; ne ro<exp>m</exp>pe pas
les <span>moules</span>.<br>

Et ne faicts pas tant de foeu où le <span>moule</span> est<br>

tanvre co<exp>mm</exp>e au lieu où<br>

il est espés.</div></div><div id="p142v_2"><h2><span>Moules</span></h2><div data-layout="middle">Fais les coches d’iceulx qui entrent plus au dedans<br>

du <span>molle</span> qu’au dehors, car en ceste sorte ilz ont plus<br>

de force. Garde bien de les recuire à coup &amp; à foeu trop<br>

ardent, car cella les faict <s>fondre</s> rompre.</div><div data-layout="right-middle">

Ne les tiens pas en <span>lieu humide<br>

ne enclos</span> s’ils ne sont bien sec<corr><s>e</s></corr>s,<br>

car ilz se moisissent. Les<br>

animaulx sechés aussy.</div><div data-layout="left-middle">

@ Il ne fault poinct<br>

deulx fois recuire les<br>

<span>moules</span> quand l’animal<br>

se peult retirer sans<br>

brusler, co<exp>mm</exp>e faict un<br>

<span>crapault</span>, qui se peult<br>

bien mouler creux co<exp>mm</exp>e tous<br>

animaulx espés. Toutesfois<br>

il est tousjours bon<br>

de rougir une fois<br>

le <span>moule</span>.</div></div><div id="p142v_3"><h2><m>Luth</m> pour <m>luther</m> tes <span>moules</span></h2><div data-layout="middle">Je n’en ay point trouvé de plus tost faict que cestuy cy,<br>

ne de meilleur. P<exp>rens</exp> de ceste <m>terre maigre, de laquelle
les<br>

<span>fondeurs d’artiglerie &amp; de cloches</span> font leur
<span>trusseaulx</span><br>

et <span>moules</span></m>, qui est maigre &amp; sabloneuse. Destrempe
l<s>e</s>a<br>

mediocrement comme <m>mortier</m> fort espés. Mesles y environ<br>

la <span>moictié</span> de <m>fiente de <span>cheval</span></m> &amp; puys la
fais battre<br>

fort. Aprés mesles y la <span>tierce partye</span> de <m>bourre
descardé</m><br>

ou de <m>tondure de draps</m>, et la bats encores bien fort.<br>

Tu peulx recuire ton <span>moule</span> aussytost que le <m>luth</m><br>

sera posé.</div></div></folio></body></html>