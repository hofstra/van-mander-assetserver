<!DOCTYPE html><html><head><meta charset="utf-8"><title>tcn_p029r</title></head><body><folio layout="margin"><div id="p029r_1"><h2><m>Stuc</m> pour mouler</h2><div data-layout="middle">Ayés de la <m>gomme dragant</m> et la mectés tremper jusques à ce
qu'ayant<br>

beu son <m>eau</m> elle soict enflée &amp; reduicte comme <m>gelée</m>.
Lors broyés la bien<br>

fort sur le <span><m>mabre</m></span>, &amp; aprés ayés de la <m>farine de
<span>segle</span></m>, qui est meilleure<br>

que <m>celle de <span>froment</span></m> à cause qu'elle est plus humide et
ne rend pas la paste<br>

si brusque, et en saulpouldrés v<exp>ost</exp>re <m>gomme dragant</m>
&amp; continués à broyer<br>

<add>et mesler</add> ainsy peu à peu <s>le et mesler legi</s> la
<m>farine</m> bien subtillement tamisée. Et<br>

la pestrissés co<exp>mm</exp>e si vous vouliés faire du <m>pain</m>,
jusques à ce que <s>vous</s><br>

vous cognoissiés qu'elle aye assés de corps &amp; soict ferme comme la
<m>paste du<br>

pain</m> qu'on veult mectre au <span>four</span>. Cela se cognoist quand
elle s'estire<br>

assés sans se rompre. Et si elle n'estoict assés forte, elle ne se
<s>sti</s> despouilleroit<br>

pas bien. Estant ainsy præparée, frottés d'<m>huile</m> le cave <s>au
u</s> avecq une<br>

<span>broisse</span> affin que l'<m>huile</m> penetre partout pour mieulx
faire despouiller,<br>

et pressés la paste dedans bien fort. Et si elle ne se despouille
pas<br>

bien, meslés y encores de la <m>farine</m> jusques à ce qu'elle aye
assés de corps.<br>

Avecq cella, vous moulerés fort net telle ouvraige, ou masques ou
festons<br>

qu'il vous plaira, qui seront secs dans un <span><span>jour</span></span>.
Aprés, vous les apliquerés<br>

avecq <m>colle forte</m> ou <m>colle de paste</m>, comme il vous plaira,
et les pourrés<br>

paindre et estoffer d'<m>or</m> &amp; toutes couleurs. On en faict les
ornements des<br>

planchers à <span>Romme</span>. On en peult faire des ornements de lits.
<rub>Si tu veulx<br>

que l'ouvrage demeure blanc</rub>, il vault mieulx mouler de
<m>plastre</m><br>

au lieu de <m>farine</m>. Il est vray qu'il est plus brusc et plus ferme
aussy,<br>

mays il le fault præparer en ceste sorte: destrempe le estant en<br>

pouldre <s>fort</s> dans bonne quantité d'<m>eau</m> de sorte qu'il
soict <add>clair</add>, &amp; le<br>

broye plusieurs fois le jour l'espace de quinze
<span><span>jours</span></span>. Puys verse<br>

l'<m>eau</m> par inclination, et ramasse le <m>plastre</m> &amp; le
broye subtillem<exp>ent</exp> sur<br>

la <span><m>mabre</m></span>, et le pose en quelque <span>vaisseau
<m>plombé</m></span> &amp; net, qu'il n'y<br>

tombe aulcune poulsiere &amp; ordure, &amp; le laisse <span>à l'air</span>
&amp; <span>au serain</span> l'espace<br>

de quinze <span><span>jours</span></span> avecq son <m>eau</m>, et il
deviendra mat, fort, blanc et<br>

legier, fort propre à faire assiete d'<m>or</m> bruny. Et de cestuy cy
en<br>

pouldre peulx tu mesler au lieu de <m>farine</m> parmy la <m>gomme
dragant</m>,<br>

et ton ouvraige sera fort beau. En default de <m>plastre</m>, tu y
peulx<br>

mesler de la <m>croye</m> bien broyée ou de la <m>ceruse</m>, &amp;
essayer du <m>bol</m> &amp;<br>

choses semblables. Ce <m>stuc</m> avecq la <m>gomme dragant</m> a cela
de propre<br>

que comme il preste n'estant pas encores sec, il s'acommode ou sur<br>

choses rondes ou plattes, co<exp>mm</exp>e il te plaira. C'est pour
faire un<br>

ornement à peu de frais.

</div><div data-layout="left-middle">



La <m>farine</m> n'est<br>

bonne en cecy, ains<br>

la <m>croye</m> ou <m>ceruse</m>.

</div></div></folio></body></html>