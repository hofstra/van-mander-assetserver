<!DOCTYPE html><html><head><meta charset="utf-8"><title>tcn_p062r</title></head><body><folio layout="margin"><div id="p062r_1"><h2>Perspectives</h2><div data-layout="middle">Les perspectives <span>sont longues</span> à <m>huile</m> à cause de
plusieurs<br>

traicts qu'il fault faire avecq la <span>reigle</span>, et pour ceste<br>

cause on les faict communem<exp>ent</exp> à <m>destrempe</m>. On prend
les poincts<br>

à discretion. Le principal de ce gist <add>à</add> avoyr la
cognoissance<br>

du poinct. On en faict communem<exp>ent</exp> deulx ou trois,
quelques<br>

fois cinq.</div></div><div id="p062r_2"><h2><m>Ocre</m></h2><div data-layout="middle">Il s'en mect aulx visaiges, aulx cheveulx, aulx testes de mort
et<br>

rochers.</div></div><div id="p062r_3"><h2>Hommes et animaulx esloignés</h2><div data-layout="middle">On les faict premierem<exp>ent</exp> a la grossiere de gris ou de
pourpre, qui est de <m>cendre<br>

d'azur</m> &amp; de <m>laque</m>. Estants secs, on rehaulsse &amp;
acheve de carnation &amp; autres<br>

couleurs &amp; de blanc. Et il<br>

se montre mieulx &amp; est plustost<br>

faict que de blanc &amp; de noir.<br>

Les armees<span></span><br>

se peignent<br>

ainsy.</div></div><div id="p062r_4"><h2>Pourtraire</h2><div data-layout="middle">Aprés que tu as imprimé ton tableau &amp; raclé avecq un<br>

<span>costeau</span> pour le rendre bien uni, tu commenceras à<br>

portraire avecq le plus long <span><m>charbon</m></span> que tu pourras,
car<br>

avecq un court tu ne verrois pas si bien ton traict &amp; le<br>

ferois grossier. Que le <span><m>charbon</m></span> aye la poincte
desliée,<br>

&amp; affin de ne la rendre bientost obtuse &amp; mousse, traine<br>

la poincte de plat, ainsy tu l'aiguiseras tousjours. Tiens<br>

aussy ton <span><m>charbon</m></span> le plus long que tu pourras <s>&amp;
fais le</s><br>

&amp; acoustume toy <s>af</s> à faire le traict leger. Car si tu
t'acoustumes<br>

de pourtraire delicatem<exp>ent</exp> avecq le <span><m>charbon</m></span>,
tu feras de mesme<br>

avecq les couleurs. Et qui est grossier au <span><m>charbon</m></span> n'est
jamais<br>

exquis aulx couleurs. Et par un traict de <m>charbon</m>, les
<span>maistres</span><br>

font jugem<exp>ent</exp> de leurs <span>aprantis</span>. Fais
premierem<exp>ent</exp> la circonference<br>

de ton pourtraict, c'est à dire le contour, legerem<exp>ent</exp> &amp;
sans<br>

trop curieulx travail, ains hardiment. En ce faisant, tu<br>

t'aprendras d'estre <span>artiste</span>, et s'il te fault deffaire
quelque<br>

chose tu ne perdras pas tant de temps que si tu l'avois<br>

elabouré. Aprés, recherche tous les traits particuliers, &amp; ne<br>

te tiens pas trop sur ton tableau, ains parfoys recule<br>

t'en pour mieulx juger de la proportion. Aprés que le premier<br>

dessein te semblera bien, resuis tous les traits au
<span>pinceau</span><br>

avecq de la rose ou aultre couleur a <m>gomme</m> ou
<m>destrempe</m>.<br>

Ainsi tu travailleras plus seurem<exp>ent</exp> aulx couleurs &amp;
avecq moings de<br>

<add>peine</add>.</div></div></folio></body></html>