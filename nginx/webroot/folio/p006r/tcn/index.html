<!DOCTYPE html><html><head><meta charset="utf-8"><title>tcn_p006r</title></head><body><folio layout="margin"><div id="p006r_1"><h2>Pour poser et assoir d’<m>or bruny</m> et donner<br>

rouge ou verd ou bleud</h2><div data-layout="middle">

La <m>ceruse</m> &amp; <m>blanc de plomb</m> n’est pas propre pour blanc
poly<br>

ne pour brunissement pource qu’elle est grasse, mays elle est bien<br>

bonne pour <m>or mat</m> qui se faict à <m>huile</m>, la meslant avecq
<m>ocre</m><br>

jaulne &amp; <m>mine</m> <s>po</s> &amp; destrempant le tout à
<m>huile</m>. Et cest <m>or mat</m><br>

ainsy apliqué dure <span>à la pluye</span> comme les <m>plomberies
dorées</m><br>

&amp; choses semblables. Doncques pour <m>or bruny</m> prens de<br>

<m>bonne craye bien blanche, bien broyée</m> &amp; destrempée avecq
<m>colle<br>

à destrempe</m>, &amp; en fais quattre couches, l’une aprés l’aultre,
sur<br>

le <m>bois</m>. Et la derniere estant seiche, frotte la avecq de la<br>

<m><span>prele</span></m>, qui est une herbe aultrement appellée
<m><span>queue de cheval</span></m>, pour<br>

la rendre bien polye. Aprés ayes du <m>fin <span>boli
<span>armeni</span></span></m> &amp; de la <m>sanguine</m>,<br>

aultant d’un que d’aultre, aussy gros de <m>suif de <span>mouton</span></m>
comme<br>

une <m><span>febve</span></m> ou un <m><span>poys</span></m> selon la quantité
du <m>bol</m>, et un petit de<br>

<m>charbon de <span>saule</span></m> ou aultant que de <m>suif</m>, &amp;
<span>une demy coquille de<br>

<span>nois</span></span> pleine de <m><span>safran</span></m> demy bruslé. Aulcuns
y mectent un peu de<br>

<m>sucre candy</m>. Broyés tout ensemble avecq <m>eau</m>, &amp;
l’apliqués sans<br>

<m>gomme</m> ne <m>colle</m>, &amp; laissés seicher, &amp; frottés le
lieu que vous vouldrés<br>

dorer avecq un lopin de <span>drap</span> blanc pour mieulx unir, &amp;
quand<br>

le lieu frotté est un peu luisant, c’est signe que l’<m>or</m> se
portera<br>

bien. Ayant frotté, lave avecq un <span>pinceau</span> net imbu d’<m>eau
claire</m><br>

le lieu que tu veulx dorer &amp; soubdain aplique l’<m>or</m>, lequel
tu<br>

bruniras estant sec. Et si tu y veulx poser du <m>rouge cler</m> &amp;
en<br>

glasser <s>de</s>, braye de la <m>laque platte de
<span>Venise</span></m> sur le <span><m>mabre</m></span><br>

avecq de l’<m>huile de <span>noix</span> ou de <span>lin</span></m>. Estant
brayé, mesle du<br>

<m>vernis de tourmentine ou d’<span>aspic</span></m> &amp; apliques sur
l’<m>or</m> avecq<br>

le <span>pinceau</span>. Le <m><span>bresil</span></m> &amp; la <m>laque
ronde</m> se meurent. Pour vert,<br>

destrempe <m>verd de gris</m> avecq <m>huile de <span>noix</span> ou de
<span>lin</span></m> &amp; le<br>

braye, aprés mesles y du <m>vernis de tourmentine &amp; non de<br>

<span>aspic</span></m>, qui ne convient pas avecq le <m>verdegris</m>. Si tu
veulx<br>

glacer d’<m>azur</m>, il le fault poser sur <m>argent bruny</m> et<br>

prendre <m>azur d’esmail</m>, &amp; sans brayer destrempe le avecq<br>

<m>vernis de tourmentine</m> &amp; l’aplique.

</div></div></folio></body></html>