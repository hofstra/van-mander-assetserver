<!DOCTYPE html><html><head><meta charset="utf-8"><title>tcn_p110r</title></head><body><folio layout="margin"><div id="p110r_1"><h2>Mouler</h2><div data-layout="middle">Tu pourrois bien mouler sur la chose <add>et animal</add> desja
gectée, mays il ne <br>

vient jamays si bien que sur le naturel, avecq lequel tu peulx<br>

faire quattre ou cinq moules.</div></div><div id="p110r_2"><h2><m>Rocher</m> &amp; <span>grotte</span></h2><div data-layout="middle">Il fault piler des <m>marchasites blanches &amp; jaulnes</m> &amp;
diverses<br>

sortes de <m>mines</m>, &amp; puys les bien laver, affin que la
partye<br>

terrestre &amp; pouldreuse se nettoye &amp; qu'il ne demeure que le<br>

grain luisant de la <m>mine</m>, de laquelle tu saulpoudreras<br>

ta <m>roche</m> premierem<exp>ent</exp> couchée de <m>colle forte</m>,
si ta <s>grasse</s><br>

<span>grotte</span> n'est<s>r</s> point pour fontaine &amp; pour
toucher <m>eau</m>, et<br>

tu auras un bel ouvrage.</div></div><div id="p110r_3"><h2><span>Serpens</span></h2><div data-layout="middle">Quand ils se sentent pris, ils ne mordent gueres, &amp; n'ont
pas<br>

grand vertu de nuire si ce ne sont fort grans <span>serpens</span>. Le<br>

principal est de se garder d'estre mordu plustost que l'avoir<br>

prins, et luy ayant mis le <span><span>pied</span></span> dessus au plus prés du
col<br>

qu'on peult, il le fault prendre le plus prés de la teste, car<br>

il ne sçauroit mordre s'il n'a moyen d'alonger le col &amp; faire
un<br>

tour sinueulx &amp; oblique, &amp; ne <s>s</s> peult nuire de
droicte attaque,<br>

co<exp>mm</exp>e aussy il ne sçauroit marcher de droict aller, ains
entortilé<br>

en forme de S. J'ay veu que <span>celuy qui m'aprist à les
mouler</span><br>

n'en faisoict aucun compte, &amp; m'asseuroit n'y faire aultre
subtilité<br>

sinon qu'en le prenant, il le tiroit un peu pressé &amp; acaché par<br>

le col, &amp; le faisant passer soubs le soulier, il l'aplatissoit de
telle<br>

sorte qu'il rendoit <s>soubs</s> par le fondem<exp>ent</exp>, qui
est à cinq ou six<br>

<span><span>doitgts</span></span> du bout de la queue, tout ce qu'il avoit de
meschant<br>

et veneneux dans le ventre, qu'aprés cela il n'ha point force<br>

de mordre, et si par cas fortuit il mordoit ou rejectoit<br>

par le fondem<exp>ent</exp> quelque ordure, il ne faisoit que
creuser<br>

la <span><m>terre</m></span> avecq un <span>costeau</span> &amp; y ensepvelir
sa <span>main</span> dans la<br>

<span><m>terre fresche &amp; humide</m></span>, laquelle apliquée fresche
<s>en</s> sur<br>

la <md>partie infectée</md> en tire tout le venin, sans aultre
chose.<br>

Aultant est il du venin du <span>crapault</span>, que j'ay veu
experimenter.</div><div data-layout="left-middle">

Dans trois,<br>

il est presque<br>

aultant<br>

maigre qu'il<br>

sera aprés s'il<br>

ne mange poinct.<br>

Le mouler le<br>

plus tost aprés<br>

qu'il est pris<br>

est le meilleur,<br>

deva<exp>n</exp>t qu'il<br>

s'amaigrisse.<br>

Il ne le fault<br>

faire mourir<br>

qu'un <span><span>quart<br>

d'heure</span></span> deva<exp>n</exp>t<br>

que tu veulx<br>

mouler.</div><div><i>Continued...</i></div></div></folio></body></html>