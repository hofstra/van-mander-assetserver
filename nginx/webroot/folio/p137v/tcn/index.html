<!DOCTYPE html><html><head><meta charset="utf-8"><title>tcn_p137v</title></head><body><folio layout="margin"><div id="p137v_1"><h2>Destremper sable pour <span>moule</span> de<br>

medailles plattes</h2><div data-layout="middle">Les medailles plattes de <m>cire</m> ou de <m>metal</m>
s’<m>huilent</m> fort<br>

legerement, &amp; puys se touchent avecq un <span>pinceau</span> d’<m>eau de
vye</m>.<br>

Et affin que le <span>moule</span> destrempé d’<m>eau</m> prene sans
refuser<br>

sur la chose <m>huilée</m>, on faict bien chaufer l’<m>eau</m> pour<br>

destremper le sable, car avecq l’<m>eau froide</m> il refuseroit.<br>

Les medailles s’<m>huilent</m> pource que elles ne prestent<br>

point, &amp; par ainsy pourroient rompre le <span>molle</span>. Les<br>

animaulx qui prestent ne veulent point estre <m>huilés</m>.<br>

L’<m>eau chaulde</m> doibt estre <span><span>de telle chaleur que tu
n’y<br>

puysses tenir le <span><span>doigt</span></span>, sinon avec sentiment bien
chault</span></span>.<br>

Destrempe le sable plus espés pour medailles plattes &amp;<br>

solides que pour <span>lesards</span> &amp; choses subtiles. Ton sable<br>

ayant faict prise, nettoye &amp; rascle ton <span>moule</span> d’un
costé<br>

&amp; d’aultre &amp; fais une coche au pied &amp; au ras de la
medaille<br>

du costé du gect, affin que tu la puisse mieulx enlever.<br>

Abaisse aussy <add>le <span>molle</span> rasclant</add> l’entour de la
medaille, affin que de touts<br>

costés tu la puisse bien enlever sans qu’elle corrompe le<br>

<span>moule</span>. Aprés fais tes entailleures aultour <s>d’un</s>
du<br>

premier <span>molle</span> gecté <s>mes</s>, affin que le second gect
s’y<br>

conjoigne sans varier, &amp; mesmem<corr><exp>ent</exp></corr> fais une
coche au<br>

fonds du <span>molle</span> où est la teste de la chose moulée.<br>

Fays en aussy aulx costés du gect. Cela faict,<br>

trempe le revers du premier <span>molle</span> dans l’<m>eau</m>,
<m>huile</m> le,<br>

&amp; ainsy il ne s’emboira point. Frotte le revers de la medaille<br>

d’<m>eau de vye</m> &amp; secondem<exp>ent</exp> gecte
destrempa<exp>n</exp>t en <m>eau chaulde</m>.<br>

Si tu as moulé une medaille en noyau, ayant faict le <br>

premier gect &amp; iceluy ayant faict prise, cerne avecq la<br>

<span>poincte d’un costeau</span> l’entour de la medaille, affin qu’elle
se<br>

trouve enlevée sur le gect &amp; non ensepvelie dans iceluy.<br>

Puys, ayant faict le second gect &amp; ayant ouvert ton<br>

<span>moule</span>, <s>ayes</s> enleve la medaille tout d’un coup avecq
<s>un</s><br>

deulx <span>poinctes de costeau</span> <s>q</s>, et que l’une la preigne
du costé<br>

du gect &amp; l’autre du costé de la teste, qui est à l’oposite.</div><div data-layout="left-middle">

Garde bien de<br>

n’<m>huiler</m> gueres<br>

la medaille car<br>

si l’<m>huile</m> redonde,<br>

il divertist le sable<br>

de s’unir &amp; amasser,<br>

&amp; le faict ondoyant<br>

&amp; grumeleux. Il<br>

ne fault que<br>

toucher le milieu<br>

de la medaille<br>

<s>d’un p</s> de la <span>poincte<br>

du pinceau <m>huilé</m></span>,<br>

&amp; puys estandre<br>

l’<m>huile</m> partout. </div><div data-layout="left-middle">

Surtout fais<br>

que le gect soict<br>

le plus large<br>

que tu pourras<br>

<s>p</s>vers la medaille,<br>

&amp; l’embrasse bien.<br>

Que l’entrée du<br>

gect soict ample,<br>

allant tousjours<br>

en apettissant<br>

vers la medaille.<br>

N’oublie pas<br>

aussy d’encocher<br>

l’entrée du gect.</div><div><i>Continued...</i></div></div></folio></body></html>