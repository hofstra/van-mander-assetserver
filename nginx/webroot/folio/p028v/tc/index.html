<!DOCTYPE html><html><head><meta charset="utf-8"><title>tc_p028v</title></head><body><folio layout="margin"><div id="p028v_1"><h2><span>Pintiers</span></h2><div data-layout="middle">Ils estiment le meilleur <m>estain</m> celuy qui est en saulmon<br>

qui nha poinct este refondu despuys quil est venu de<br>

la <span>mine</span> pourceque les M<exp>aistr</exp>e<exp>s</exp> le
refondent <s>a</s> en <span>grille</span><br>

poisant deux ou trois <span>lb</span> pour mieux le debiter et<br>

vendre en detail Et en cestuy la bien souvent ilz y<br>

font du meslinge de restes de plats de <m>souldure</m><br>

&amp; d<m>estaim commun</m> Et pour cognoistre le meilleur cest<br>

le plus luisant qui est co<exp>mm</exp>e bruny Car il est plus
douls<br>

Quelques foys dans leurs saulmons ilz trouvent des<br>

pieces de <m>fer</m> des pierres &amp; semblables brouilleries<br>

pour tromper au poix L<m>estain d<span>angleterre</span></m> est si dur<br>

que les <span>minerons</span> y mectent du <m>plomb</m> pour
ladoulcir<br>

Celuy qui vient du coste d<span>allemaigne</span> est plus douls<br>

Communement les <span>M<exp>aistr</exp>e<exp>s</exp> pintiers jures</span>
aulx <span>bonnes villes</span><br>

mectent six <span>lb</span> de <m>plomb fin</m> <s>sur</s> ou huict sur
un <span>quintal</span><br>

d<m>estaim fin</m> Les <span>aultres qui travaillent aulx
<span>champs</span></span><br>

en mectent quinze ou 20 ou le plus quilz peuvent<br>

et pour couvrir la noirceur du <m>plomb</m> <s>il</s> et sa
doulceur<br>

ilz y mectent de l<m>estaim de glace</m> 4 <span>lb</span> sur
<span>quintal</span> <mark>+</mark><br>

<s>po</s> qui blanchist &amp; affermist Et <s>un peu</s>
<add>six ou huict <span>lb</span></add> de <m>rosette</m> <add>sur un
<span>quintal</span></add> pour<br>

rendre la vaisselle <span>sonnante</span></div><div data-layout="middle">

Pour mouler de plats &amp; escuelles ilz les font de <m>pierre<br>

<s>porte</s> morte</m> qui est <m>grais</m> &amp; les tournent &amp;
polissent <s>aultour</s><br>

au <span>tour</span> Ils fondent leur <m>estaim</m> dans une <span>cassolle
<s>dest</s><br>

de <m>fer</m></span> a feu de <m>charbons</m> Et avecq une <span>cueillere
de <m>fer</m></span><br>

qui tient <s>presque</s> la quantite suffisante pour un plat<br>

ilz gectent <s>leu</s> dans leurs <span>moules froids</span> quilz
tiennnent<br>

joincts &amp; serres entre les <span>genoils</span> Et bien tost ilz
ouvrent<br>

les <span>moules</span> affin quilz ne seschaufent &amp; ayant oste le<br>

gect qui est du coste de la femelle &amp; qui se rompt
aysem<exp>ent</exp><br>

Puys avecq un <span>linge</span> qui trempe dans l<m>eau</m> quilz ont<br>

tousjours pres deus ilz frottent le milieu du revers de<br>

lescuelle &amp; aultour du bort affin quil senleve mieulx<br>

et en frottent la femelle molle</div><div data-layout="left-middle">



<mark>+</mark>

Quand l<m>estaing est<br>

fin</m> on y mect moings<br>

d<m>estaim de glace</m> scavoir<br>

4 <span>lb</span> pour <span>quintal</span> Mays<br>

si l<m>estaim est bas</m> cest<br>

a dire beaucoup allie<br>

de <m>plomb</m> on y mect bien<br>

cinq ou six <span>lb</span> d<m>estaim<br>

de glace</m></div><div data-layout="left-middle">



Sil ny ha gueres<br>

d<m>estaim de glace</m><br>

on mect co<exp>mm</exp>e deulx ou<br>

trois <span>lb</span> pour <span>quintal</span><br>

on mect huict <span>lb</span> de<br>

<m>rosette</m> Mays sil y<br>

ha beaucoup d<m>estaim<br>

de glace</m> <s>on</s> co<exp>mm</exp>e 4 ou<br>

5 <span>lb</span> on nen mect que<br>

six de <m>rosette</m> Et<br>

co<exp>mmun</exp>ement sur <span>quintal</span><br>

d<m>estain</m> on mect x <span>lb</span><br>

de tous les deulx</div><div data-layout="middle"><rub>Va au cinquiesme
foeillet@</rub></div></div></folio></body></html>