<!DOCTYPE html><html><head><meta charset="utf-8"><title>tcn_p043v</title></head><body><folio layout="margin"><div id="p043v_1"><h2><m>Vin diversifié et transmué</m></h2><div data-layout="middle">Raclés du <m><span>bresil</span></m> bien menu, mectés le tremper une ou
deux<br>

<span><span>heures</span></span> dans <m>eau claire</m>, puys prenés ceste
<m>eau taincte</m> &amp;<br>

adjoustés y de l'<m>eau claire</m> &amp; vous ferés d<s>e</s>u
<m>vin</m> si clairet<br>

qu'il vous plaira. Estant à v<exp>ost</exp>re plaisir, mectés y une
<span>goute</span><br>

de <m>just de <span>citron</span> ou d’<span>orange</span></m>, &amp;
incontinent il viendra blanc.<br>

Il s'en peult boire sans danger.

</div></div><div id="p043v_2"><h2><m>Perles</m></h2><div data-layout="middle">On dict que le <m>talc pulverisé</m> souflé dedans à la
<span>lampe</span><br>

les rend ainsy.

</div></div><div id="p043v_3"><h2><span>Harquebusier</span></h2><div data-layout="middle">Pour tirer justement de ton harquebus, il fault que le bout<br>

de la culasse soict &amp; vienne justement sur le bort de la
lumiere,<br>

pource qu'en ceste sorte la <m>pouldre</m> sans soufler prend &amp; se
brusle<br>

tout à coup &amp; ha plus de force &amp; ne repousse poinct. Au
co<exp>n</exp>traire<br>

si la culasse est eschancrée, co<exp>mm</exp>e co<exp>mmun</exp>ement
elles font, la <m>pouldre</m> prend<br>

plustost en cet endroict, faict repousser &amp; soufle. Ce que
demo<exp>n</exp>stre<br>

bien une harquebus chambrée, qui repousse plus qu'une aultre.<br>

Et pource que le canon est plus gros à la culasse qu'à la gueule,<br>

les mires sont aussy inegales, car celle de la culasse est plus<br>

haulte que celle de la gueule. Et puys l'espesseur du canon emporte<br>

sur le calibre environ une <span>ligne</span> et la mire une aultre. Il
fauldroit<br>

doncq faire ou le canon tout d'une grosseur ou eslever le fust<br>

<s>sur</s> par le bout &amp; vers la gueule &amp; l'enfoncer &amp;
abaisser vers la<br>

culasse. Le poix de la <m>pouldre</m> doibt estre la tierce partie de
la<br>

basle.

</div></div><div id="p043v_4"><h2>Dragee d'harquebus</h2><div data-layout="middle">Si tu veulx qu'elle aille ensemble, pose dessus une piece<br>

de <m>feultre</m> ou <m>cuir</m> ou <m>papier</m>, selon la
dista<exp>n</exp>ce, &amp; que l<s>e</s>a piece<br>

soict avecq un <span>portepiece</span> justem<exp>ent</exp> coupée
<s>a</s>selon le qualibre<br>

de l'harquebus.

</div></div></folio></body></html>