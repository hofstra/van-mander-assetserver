<!DOCTYPE html><html><head><meta charset="utf-8"><title>tc_p011r</title></head><body><folio layout="margin"><div id="p011r_1"><h2>Paindre a <m>huile</m> d<m>esmail dazur</m></h2><div data-layout="middle">Cest un secret qui nest gueres cogneu des <span>communs
painctres</span><br>

Aulcuns prennent le plus deslie quilz peuvent &amp; le broyent avecq
la<br>

<m>ceruse</m> qui luy donne liaison Et apres picquent avecq une
<span>alaine</span><br>

en plusieurs lieulx le lieu quilz veulent paindre d<m>azur
desmail</m><br>

affin que l<m>huile</m> y entre &amp; sagoute &amp; <add>ne</add> fasse
poinct couler l<m>azur</m><br>

qui de soymesme est pesant Aultres couchent le tableau en plain<br>

&amp; y posent l<m>asur</m> Ce qui se faict aussi a destrempe Le
principal<br>

est de le bien brayer sur le <span><m>mabre</m></span> Et plustost lavoir
lave fort<br>

Aulcuns le broyent <s>avecq</s> fort avecq un <m>jaulne doeuf</m>
&amp; puys le<br>

lavent en cinq ou six <span><m>eaulx</m></span> Et le couchent non avecq un
<span>painceau</span><br>

qui seroit trop doulx Mays avecq une <span>broisse</span> fort adoulcie
&amp;<br>

crespie &amp; le coucher espes co<exp>mm</exp>e si on le posoit avecq
une <span>truelle</span><br>

en se reposant il sunist et saplatist Jay experimente que broyer<br>

l<m>azur desmail</m> avec <m>jaulne doeuf</m> &amp; apres le laver en
plusieurs<br>

<span><m>eaulx</m></span> est bon Toutesfois il perd un peu de sa naifvete
en le<br>

broyant Je lay aussy lave avecq plusieurs <m><span>eaulx</span></m> &amp;
co<exp>mm</exp>e il estoit<br>

un peu repose je retirois l<span><m>eau</m></span> encores <s>q</s>
bleue avecq une <span>esponge</span><br>

Et la pressois en un aultre <span>vaisseau</span> <s>Ainsy</s> <add>ou
elle se reposoit &amp; de la resideue</add> javoys la cendre<br>

la fleur et le plus subtil de l<m>azur</m> sans le broyer qui est<br>

le meilleur car en le broyant il perd de sa taincture Ceulx qui<br>

en <span>allemaigne</span> le font Le composent co<exp>mm</exp>e
<m>esmail</m> en grandes<br>

pieces lesquelles ilz pillent &amp; passent par plusieurs <span>tamis</span>
&amp;<br>

les lavent</div><div data-layout="middle">Pour faire les <m>azurs</m> beaulx ilz les lavent ou
destrempent<br>

avecq un <span><m><span>eau de roche</span></m></span> quilz appellent cest une
<m>eau</m> distillee<br>

des mines ou l<m>azur</m> ou <m>vert dazur</m> se trouve qui
naturellem<exp>ent</exp><br>

distille par les <span>veines de la montaigne</span> Ou qui est par<br>

<span>alambic</span> distillee <s>par</s> des pierres mineralles
d<m>azur</m> ou<br>

<m>cuivre</m></div><div data-layout="middle">Les <m>cendres <add>dazur</add></m> ne sont bonnes que pour les
paisages car elles<br>

se meurent a <m>huile</m> Il ny a que l<m>azur</m> vray qui tienne
L<m>azur desmail</m><br>

sil est trop gros ne se peut travailler Essaye le doncq sur
l<span><span>ongle</span></span><br>

ou sur la <span>pallette a <m>huile</m></span> sil se <s><span></span></s>
trouve areneus Ne le broye pas<br>

sinon avecq le <m>jaulne doeuf</m> Ou pour mieulx lave le en
<span><m>eau<br>

claire</m></span>

&amp; avecq une <span>esponge</span> retire l<span><m>eau coloree</m></span>
apres quil coma<exp>n</exp>ce<br>

daller a fonds Et en ceste sorte tu retireras la fleur fort deliee<br>

qui sera aysee a travailler</div></div></folio></body></html>