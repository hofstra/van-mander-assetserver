<!DOCTYPE html><html><head><meta charset="utf-8"><title>tcn_p162v</title></head><body><folio layout="margin"><div id="p162v_1"><h2><span>Peschers</span></h2><div data-layout="middle">Pource que ils jectent &amp; florissent des premiers, &amp; par<br>

ainsy sont atrapés de la <s>ch</s> <span>gelee</span>, on les
deschausse<br>

<span><span>l’hiver</span></span> affin que
<s><span><span>l’hyver</span></span></s> le <span>froid</span> les retarde,
et que <s>le</s><br>

florissant plus tard, les fleurs viennent à proffict.</div></div><div id="p162v_2"><h2><span>Oliviers</span></h2><div data-layout="middle">En <span>Espaigne</span>, on les deschausse <span><span>l’hiver</span></span>,
&amp; <span><span>l’esté</span></span> on les<br>

chausse fort de <m>terre</m></div></div><div id="p162v_3"><h2>Pied de <span>butor</span></h2><div data-layout="middle">Pour le mouler il est mieulx de luy estendre bien les<br>

doitgs &amp; ongles sur quelque chose plaine &amp; le laisser<br>

ainsy seicher quelques <span><span>jours</span></span>, pource que en
seichant<br>

les escailles se monstrent plus rudes &amp; les nerfs &amp; tendons<br>

deviennent plus aparents, et par ainsy le pied moulé<br>

sera plus artiste.</div></div><div id="p162v_4"><h2><span>Moules</span> de choses qui ne sont<br>

en despouille</h2><div data-layout="middle">Les animaulx qui ne sont en despouille ne se peuvent<br>

mouler qu’à deulx <span>moules</span>, qui ne se doibvent ouvrir
qu’aprés<br>

qu’ils sont bien recuits &amp; que l’animal enclos ne soict bien<br>

bruslé. Les animaulx qui ont os ou escaille, qui ne se<br>

reduisent en pouldre, ains demeurent en lopins calcinés,<br>

ne sortiront jamays par le gect quelque soufler qu’on<br>

fist ne quelque <m>argent vif</m> qu’on y mist ou un <span>tuyau<br>

de <m>plume</m></span> en moulant pour servir de gect. C’est pourquoy<br>

on moule à deulx moictiés, affin que, le <span>moule</span> s’ouvrant<br>

aprés avoyr esté recuit, la chose bruslée se puisse bien<br>

nettoyer. Mays advise de le bien laisser froidir, affin<br>

qu’en osta<exp>n</exp>t les <span>crampons</span> esta<exp>n</exp>t chault
et lors qu’il est plus<br>

frangible, quelque chose ne se rompe. Pendant qu’il est chault,<br>

la <m>crouste</m> &amp; <m>cendres</m> qu’il laisse &amp; qui adhære au
<span>moule</span> s’ostera<br>

mieulx estant froid. Note aussy que, du
costé du <span>moule</span> bas,<br>

quand tu recuits, l’animal qui bouille y laisse une <m>crasse</m>.
Et<br>

pour ceste occasion on marque toujours le <span>moule</span> où est le
dos<br>

de l’animal, affin qu’en recuisant il soit en hault &amp; dessus, &amp;
que par<br>

ce moyen il soict plus net.</div></div></folio></body></html>