<!DOCTYPE html><html><head><meta charset="utf-8"><title>tcn_p089v</title></head><body><folio layout="margin"><div id="p089v_1"><h2><m>Sel armoniac</m> et <m>albastre</m></h2><div data-layout="middle">Le <m>sel armoniac bien pulverisé</m> <s>mou</s> &amp; broyé à
sec sur le <span><m>mabre</m></span><br>

moule fort net &amp; est de tres belle despouille, &amp; estant meslé
avecq<br>

l'<m>albastre pulverisé</m> de mesme, ii <span>℥</span>
pour <span>lb</span> d<m>albastre</m>, il le faict<br>

bien despouiller. Il suffist de l'humecter dans une <span>cave</span> ou
<span>au <span>serain</span></span><br>

ou, pour avoyr plustost faict, dans une <span>feille de <m>papier</m></span>
entre une<br>

<span>serviette</span> mouillée. Mays advise qu'il n'y demeure pas trop, car
il<br>

viendroit si destrempé qu'il ne seroit pas bon à mouler en
<span>chassis</span>,<br>

ains en noyau, en quoy tu le pourras bien employer, pourveu qu'il<br>

seiche fort à laise &amp; loing du foeu. Aultrement la chaleur le
faict<br>

gonfler &amp; gecter le <m>sel</m> à la superficie, qui le rend
grumeleux.<br>

Tu peulx <s>en</s> oindre d'<m>huile d<span>aspic</span></m> la
medaille, moulant en noyau.<br>

Il est mieulx d'y mectre 4 <span>℥</span> de <m>sel
armoniac</m> pour <span>lb</span> et l’humecter<br>

<span>en lieu humide</span> deulx ou trois <span><span>jours</span></span>,
&amp; de telle sorte que, quand tu le prens<br>

a <span>poignées</span>, il se tient, sans toutesfois s'attaquer &amp;
empaster la <span><span>main</span></span>. Tu en<br>

mouleras fort net. Mays laisse seicher &amp; recuire bien fort,
laissant<br>

le <span>moule</span> dedans affin quil adquiere force en recuisant, car il
vient dur<br>

co<exp>mm</exp>e <m>pierre</m>, &amp; en ceste sorte est plus seur a
bien despouiller. Aultrem<exp>ent</exp>, s<corr>i</corr> tu<br>

despouilles sans avoir plustost recuit, il y auroit danger qu'il
s'esmiast en quelq<exp>ue</exp><br>

endroit à cause de sa delicatesse &amp; subtilité,<br>

mesmem<exp>ent</exp> si la medaille est de grand<br>

relief. En ayant moulé, pulverise<br>

le co<exp>mm</exp>e devant et remects <span>à l'humide</span>.</div><div data-layout="left-top">

Tout sable qui<br>

despouille bien ha corps<br>

&amp; faict bonne prise.<br>

L'<m>armoniac</m> est gras<br>

et <s>a va</s> toutesfois est<br>

<m>areneulx</m>, qui faict bien<br>

despouiller. Il n'y ha<br>

point meilleure liaison<br>

que des <m>sels propres<br>

aulx metaulx</m>, car<br>

estant meslés en<br>

pouldre, ilz s'humectent<br>

ensemble &amp; se deseichent<br>

&amp; recuisent ensemble.</div></div><div id="p089v_2"><h2><m>Sable de <span>mine</span> blanc des <span>verriers</span></m><br>

meslé de <m>sel armoniac</m></h2><div data-layout="middle">Il se trouve en <span>Cominge</span>, pres de la <span>ville</span>
d'<span>Aurignac</span>, un sable blanc<br>

<s>mai</s> co<exp>mm</exp>e du <m>sel</m> et maigre, dont les
<span>verriers</span> &amp; <span>potiers</span> se servent,<br>

qui se rend impalpable broyé sur le <span><m>porphire</m></span> &amp; est
aisé à broyer.<br>

Et l'estant, il semble <m>albastre calciné</m>. Il moule tres net,
et<br>

n'en ay point trouvé qui moule plus delicat que cestuy là en bas<br>

relief. Il est excellent à mouler en noyau sans <span>chassis</span>, l'ayant
broyé<br>

impalpable avecq de l'<m>eau gommee ou pure</m> sur le
<span><m>porphire</m></span>, puys le<br>

posant espés comme <m>moustarde</m> ou un peu plus sur la medaille
legerement<br>

oincte d'<m>huile, ou d'<span>olive</span>, <span>noix</span> ou pour mieulx
d'<span>aspic</span></m>. Mays pour<br>

mieulx faire <s>mo</s>, laisse seicher de soy mesme, sans foeu, un
<span><span>jour</span></span> ou<br>

deulx. Combien que, si tu as haste, tu le peulx bien chaufer, &amp; il
ne<br>

se fendra point s'il n’est posé trop cler. Il est vray qu'estant
ainsy<br>

surpris du chault à coup, il faict quelques trous &amp; pustules,<br>

ce qu'il ne faict pas estant seiché à froit ou à l'ayse plustost<br>

qu'estre recuit. Estant sec, recuits le &amp; il soubstiendra
plusieurs<br>

gects.</div></div></folio></body></html>