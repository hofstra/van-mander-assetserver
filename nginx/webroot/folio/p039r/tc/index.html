<!DOCTYPE html><html><head><meta charset="utf-8"><title>tc_p039r</title></head><body><folio layout="margin"><div id="p039r_1"><h2><span>Orfevre</span></h2><div data-layout="middle">Ils assemblent la <m>limaille dargent</m> avecq du <m>salpestre</m>
qui<br>

laffine &amp; ne laigrist poinct Mays la <m>limaille dor</m>
sassemble<br>

avecq du <m>borras</m> ou pour espargner le <m>borras</m> avecq du
<m>plomb</m><br>

qui affine l<m>or</m> &amp; ladoucist Car le <m>salpestre</m> laigriroit
ce<br>

quil ne faict pas l<m>argent</m> Cest pourquoy pour espargne les<br>

<span>orfevres</span> en usent pour le rassembler affin despargner le<br>

<m>borras</m> qui couste viii <span>s<exp>ols</exp></span> l<span>once</span>
&amp; le <m>salpestre</m> x <span>s<exp>ols</exp></span> la <span>lb</span></div><div data-layout="middle">Quand les <span>orfevres</span> ont ainsy assemble leur <m>limaille
dargent</m><br>

avecq le <m>salpestre</m> il se vitrifie au fonds du <span>creuset</span> un
<m>esmail<br>

rouge</m> Je ne scay si le <m>cuivre</m> mesle parmy l<m>argent</m> en
est cause<br>

<rub>Essaye pour l<m>esmail</m></rub></div></div><div id="p039r_2"><h2><m><span>Pastel</span></m></h2><div data-layout="middle">Il se cultive en <span>lauragues</span> <span>ou le fonds de la terre est
si fertil</span><br>

que si <span><span>tous les ans</span></span> on y cultivoit le <span>bled</span>
il se coucheroict pour<br>

estre trop gaillard Cest pourquoy alternativement on y faict<br>

du <span>pastel</span> puys du <span>bled</span> Pour la culture du
<span>pastel</span> on laboure<br>

La terre avecq des <span>palles <m>fer</m></span> co<exp>mm</exp>e les
<span>jardiners</span> Apres avecq des<br>

<span>rasteaulx</span> on lesmotte &amp; on la subtilie co<exp>mm</exp>e
pour semer quelques<br>

<span>herbes potaigeres</span> On le seme com<exp>munem</exp>ent <span>a la
<span>saint Anthoine</span> de<br>

Janvier</span> on en faict huict racoltes Les premieres sont
meilleures<br>

Le meilleur <span>pastel</span> de <span>lauragues</span> est celuy de
<span>carmail</span> &amp; celuy de<br>

<span>auraigne</span> Et quelques foys le <span>pastel</span> est bon <span>en un
champ &amp; en celuy<br>

qui est proche</span> il ne vauldra gueres La bonte du <span>pastel</span> se
cognoist<br>

quand estant mis en la <span>bouche</span> il rend <span>goust comme de
<m>vinaigre</m></span> Ou<br>

quand en lesmiant &amp; rompant il ha quelque veines co<exp>mm</exp>e
moisies qui<br>

sont co<exp>mm</exp>e dorees ou argentees On lespreuve a la <span>cuve des
<span>tinturiers</span></span><br>

Et pour en charger une <span>cuve</span> il en fault six <span>balles</span> La
on y teint<br>

plusieurs <span>floquets</span> de <m>laine</m> Et sil tainct quinze fois il
est dict<br>

estre de quinze <span>florins</span> sil donne xx tainctures de xx
<span>florins</span><br>

Le bon tainct jusques a 30 foys &amp; co<exp>mmune</exp>ment jusques a
xxv ou 26</div></div></folio></body></html>