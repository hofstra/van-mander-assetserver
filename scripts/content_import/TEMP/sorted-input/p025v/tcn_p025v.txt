<root>
<page>025v</page>

<image>http://gallica.bnf.fr/ark:/12148/btv1b10500001g/f56.item</image>

<div>

<id>p025v_1</id>

<head><pro>Canonier</pro></head>

<ab>Au canon il y ha trois borlets: celuy de la culasse, celuy du
milieu,<lb/>

celuy de la bouche. Quand les <pro>fondeurs</pro> veulent pratiquer
sur<lb/>

leur besoigne ou rendre le canon ou aultre piece plus legere<lb/>

&amp; plus aisée <add>à charrier</add> il la font despuys le borlet de
la culasse<lb/>

jusques au borlet du milieu de la grosseur &amp; proportion des<lb/>

balles, co<exp>mm</exp>e dessus est dict. Mays despuys le borlet du
milieu<lb/>

jusques au borlet de la bouche <del>&amp;</del> ilz l’amoindrissent
d’une<lb/>

<ms>ligne</ms> ou plus ou moings de chasque costé, prenant
tousjours<lb/>

leurs mesures avecq le <tl>compas</tl> de<add>spuys</add> la ligne
droicte qu’ilz font<lb/>

au milieu du <tl>modelle en <m>papier</m></tl> ou aultrem<exp>ent</exp>.
Et ceste diminutio<exp>n</exp><lb/>

importe de sept ou huict <ms>quintalz</ms> de <del>diminution &amp;
allegem<exp>ent</exp></del> <add>pois</add>,<lb/>

et pour cela la piece n’en est pas moings seure. Cela se<lb/>

pratique aulx grands pieces mays aulx <del>gr</del> petites pieces<lb/>

<del>despuys</del> <add>moindres que</add> la moyene il fault observer
la proportion cy deva<exp>n</exp>t<lb/>

dicte &amp; mener d’une ligne continuee la piece d’un bout à
l’aultre.<lb/>

Les tourillons sont co<exp>mmun</exp>ement à un <bp><ms>pied</ms></bp>
du borlet du milieu<lb/>

<del>despuys</del> tirant au bord de la culasse. Mays pource que<lb/>

aulcuns <pro>canoniers</pro> ayment mieulx une piece qui poise sur
le<lb/>

devant pource que elle est plus aisée à braquer, pour ce faire<lb/>

il ne fault qu’aprocher les tourillons plus prés de la culasse<lb/>

&amp; les esloigner du bord du milieu. Co<exp>mm</exp>e au contraire, si
tu la<del>s</del><lb/>

veulx rendre <add>plus</add> pesante sur le derriere, tu aprocheras les
tourillons<lb/>

du milieu de la piece ou les mettras par dessus tira<exp>n</exp>t à la
bouche.<lb/>

Quand tu fores ta piece, tu fais une boicte de <m>fonte</m> canelée<lb/>

co<exp>mm</exp>e une quenoille de lict, &amp; fault qu’il y aye seze
caneleures<lb/>

ou encocheures dans lesquelles tu encocheras seze <tl>costeaulx</tl>
bien<lb/>

unis <del>avec</del> affin que tous ensemble trenchent &amp; raclent de
mesme<lb/>

sorte. Pource que, que quelqu’uns ne tranchoient &amp; racloient
point,<lb/>

il se feroict des chambres &amp; des ondes dans le canon qui le<lb/>

feroict estre costier &amp; y auroict dangier que la piece ne se<lb/>

coupast par le milieu. Pour eviter cela il fault que, despuys<lb/>

la culasse jusques à la bouche, le <tl>foret</tl> passe uniment &amp;
que<lb/>

l’ouverture de la piece soict despuys un bout jusques à l’aultre<lb/>

uniment forée, pource que ainsy la <m>pouldre</m> s’en va tout à un<lb/>

coup avecq plus de force. Au co<exp>n</exp>traire, estant retenue, elle
faict<lb/>

costier &amp; faict rompre la piece.</ab></div>
</root>
